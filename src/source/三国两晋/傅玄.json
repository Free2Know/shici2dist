{
  "_id": "f15dd29df9fe4283a0de0c556f91893e",
  "Name": "傅玄",
  "Description": "",
  "Dynasty": "三国两晋",
  "Birth": "",
  "Death": "",
  "Poems": [
    {
      "_id": null,
      "Name": "吴楚歌",
      "PoetId": "f15dd29df9fe4283a0de0c556f91893e",
      "PoetName": "傅玄",
      "Form": "未知",
      "Tags": [
        "三国两晋",
        "傅玄"
      ],
      "Contents": [
        "燕人美兮赵女佳，",
        "其室则迩兮限层崖。",
        "云为车兮风为马，",
        "玉在山兮兰在野。",
        "云无期兮风有止，",
        "思多端兮谁能理？"
      ]
    },
    {
      "_id": null,
      "Name": "西长安行",
      "PoetId": "f15dd29df9fe4283a0de0c556f91893e",
      "PoetName": "傅玄",
      "Form": "未知",
      "Tags": [
        "三国两晋",
        "傅玄"
      ],
      "Contents": [
        "所思兮何在？",
        "乃在西长安。",
        "何用存问妾？",
        "香□双珠环。",
        "何用重存问？",
        "羽爵翠琅玕。",
        "今我兮闻君，",
        "更有兮异心。",
        "香亦不可烧，",
        "环亦不可沉。",
        "香烧日有歇，",
        "环沉日自深。"
      ]
    },
    {
      "_id": null,
      "Name": "豫章行苦相篇",
      "PoetId": "f15dd29df9fe4283a0de0c556f91893e",
      "PoetName": "傅玄",
      "Form": "未知",
      "Tags": [
        "三国两晋",
        "傅玄"
      ],
      "Contents": [
        "苦相身为女，",
        "卑陋难再陈。",
        "男儿当门户，",
        "堕地自生神。",
        "雄心志四海，",
        "万里望风尘。",
        "女育无欣爱，",
        "不为家所珍。",
        "长大逃深室，",
        "藏头羞见人。",
        "垂泪适他乡，",
        "忽如雨绝云。",
        "低头和颜色，",
        "素齿结朱唇。",
        "跪拜无复数，",
        "婢妾如严宾。",
        "情合同云汉，",
        "葵藿仰阳春。",
        "心乖甚水火，",
        "百恶集其身。",
        "玉颜随年变，",
        "丈夫多好新。",
        "昔为形与影，",
        "今为胡与秦。",
        "胡秦时相见，",
        "一绝逾参辰。"
      ]
    },
    {
      "_id": null,
      "Name": "车遥遥篇",
      "PoetId": "f15dd29df9fe4283a0de0c556f91893e",
      "PoetName": "傅玄",
      "Form": "五律",
      "Tags": [
        "三国两晋",
        "傅玄"
      ],
      "Contents": [
        "车遥遥兮马洋洋，",
        "追思君兮不可忘。",
        "君安游兮西入秦，",
        "愿为影兮随君身。",
        "君在阴兮影不见，",
        "君依光兮妾所愿。"
      ]
    }
  ]
}