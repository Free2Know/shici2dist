{
  "_id": "3e5089c09c03482eb7a669921388aa9f",
  "Name": "蔡希寂",
  "Description": "蔡希寂，曲阿人，希周弟。为渭南尉（一云济南人，官至金部郎中）。诗五首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "同家兄题渭南王公别业",
      "PoetId": "3e5089c09c03482eb7a669921388aa9f",
      "PoetName": "蔡希寂",
      "Form": "未知",
      "Tags": [
        "唐代",
        "蔡希寂"
      ],
      "Contents": [
        "好闲知在家，",
        "退迹何必深。",
        "不出人境外，",
        "萧条江海心。",
        "轩车自来往，",
        "空名对清阴。",
        "川涘将钓玉，",
        "乡亭期散金。",
        "素晖射流濑，",
        "翠色绵森林。",
        "曾为诗书癖，",
        "宁惟耕稼任。",
        "吾兄许微尚，",
        "枉道来相寻。",
        "朝庆老莱服，",
        "夕闲安道琴。",
        "文章遥颂美，",
        "寤寐增所钦。",
        "既郁苍生望，",
        "明时岂陆沉。"
      ]
    },
    {
      "_id": null,
      "Name": "洛阳客舍逢祖咏留宴",
      "PoetId": "3e5089c09c03482eb7a669921388aa9f",
      "PoetName": "蔡希寂",
      "Form": "七绝",
      "Tags": [
        "唐代",
        "蔡希寂"
      ],
      "Contents": [
        "绵绵钟漏洛阳城，",
        "客舍贫居绝送迎。",
        "逢君贳酒因成醉，",
        "醉后焉知世上情。"
      ]
    },
    {
      "_id": null,
      "Name": "登福先寺上方然公禅室",
      "PoetId": "3e5089c09c03482eb7a669921388aa9f",
      "PoetName": "蔡希寂",
      "Form": "未知",
      "Tags": [
        "唐代",
        "蔡希寂"
      ],
      "Contents": [
        "名都标佛刹，",
        "梵构临河干。",
        "举目上方峻，",
        "森森青翠攒。",
        "步登诸劫尽，",
        "忽造浮云端。",
        "当暑敞扃闼，",
        "却嫌絺绤寒。",
        "禅房最高顶，",
        "静者殊闲安。",
        "疏雨向空城，",
        "数峰帘外盘。",
        "午钟振衣坐，",
        "招我同一餐。",
        "真味杂饴露，",
        "众香唯茝兰。",
        "晚来恣偃俯，",
        "茶果仍留欢。"
      ]
    },
    {
      "_id": null,
      "Name": "赠张敬微",
      "PoetId": "3e5089c09c03482eb7a669921388aa9f",
      "PoetName": "蔡希寂",
      "Form": "七绝",
      "Tags": [
        "唐代",
        "蔡希寂"
      ],
      "Contents": [
        "大河东北望桃林，",
        "杂树冥冥结翠阴。",
        "不知君作神仙尉，",
        "特讶行来云雾深。"
      ]
    },
    {
      "_id": null,
      "Name": "陕中作",
      "PoetId": "3e5089c09c03482eb7a669921388aa9f",
      "PoetName": "蔡希寂",
      "Form": "五律",
      "Tags": [
        "唐代",
        "蔡希寂"
      ],
      "Contents": [
        "西别秦关近，",
        "东行陕服长。",
        "川原馀让畔，",
        "歌吹忆遗棠。",
        "河水流城下，",
        "山云起路傍。",
        "更怜栖泊处，",
        "池馆绕林篁。"
      ]
    }
  ]
}