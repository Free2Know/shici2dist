{
  "_id": "e0e899d5e0d0438fa4975d7ecdb17050",
  "Name": "卢注",
  "Description": "卢注，家荆南。举进士，二十上不第。诗二首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "西施",
      "PoetId": "e0e899d5e0d0438fa4975d7ecdb17050",
      "PoetName": "卢注",
      "Form": "七绝",
      "Tags": [
        "唐代",
        "卢注"
      ],
      "Contents": [
        "惆怅兴亡系绮罗，",
        "世人犹自选青娥。",
        "越王解破夫差国，",
        "一个西施已是多。"
      ]
    },
    {
      "_id": null,
      "Name": "酒胡子",
      "PoetId": "e0e899d5e0d0438fa4975d7ecdb17050",
      "PoetName": "卢注",
      "Form": "未知",
      "Tags": [
        "唐代",
        "卢注"
      ],
      "Contents": [
        "同心相遇思同欢，",
        "擎出酒胡当玉盘。",
        "盘中臲卼不自定，",
        "四座清宾注意看。",
        "可亦不在心，",
        "否亦不在面，",
        "徇客随时自圆转。",
        "酒胡五藏属他人，",
        "十分亦是无情劝。",
        "尔不耕，",
        "亦不饥。",
        "尔不蚕，",
        "亦有衣。",
        "有眼不能分黼黻，",
        "有口不能明是非。",
        "鼻何尖，",
        "眼何碧，",
        "仪形本非天地力。",
        "雕镌匠意苦多端，",
        "翠帽朱衫巧妆饰。",
        "长安斗酒十千酤，",
        "刘伶平生为酒徒。",
        "刘伶虚向酒中死，",
        "不得酒池中拍浮。",
        "酒胡一滴不入眼，",
        "空令酒胡名酒胡。"
      ]
    }
  ]
}