{
  "_id": "94c0169e619e4fac8c067b69e2c7c845",
  "Name": "孟简",
  "Description": "孟简，字几道，德州人。举进士、宏词，皆及第。元和中，累官至户部侍郎，坐事贬吉州司马。诗七首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "咏欧阳行周事",
      "PoetId": "94c0169e619e4fac8c067b69e2c7c845",
      "PoetName": "孟简",
      "Form": "未知",
      "Tags": [
        "唐代",
        "孟简"
      ],
      "Contents": [
        "有客西北逐，",
        "驱马次太原。",
        "太原有佳人，",
        "神艳照行云。",
        "座上转横波，",
        "流光注夫君。",
        "夫君意荡漾，",
        "即日相交欢。",
        "定情非一词，",
        "结念誓青山。",
        "生死不变易，",
        "中诚无间言。",
        "此为太学徒，",
        "彼属北府官。",
        "中夜欲相从，",
        "严城限军门。",
        "白日欲同居，",
        "君畏仁人闻。",
        "忽如陇头水，",
        "坐作东西分。",
        "惊离肠千结，",
        "滴泪眼双昏。",
        "本达京师回，",
        "贺期相追攀。",
        "宿约始乖阻，",
        "彼忧已缠绵。",
        "高髻若黄鹂，",
        "危鬓如玉蝉。",
        "纤手自整理，",
        "剪刀断其根。",
        "柔情托侍儿，",
        "为我遗所欢。",
        "所欢使者来，",
        "侍儿因复前。",
        "抆泪取遗寄，",
        "深诚祈为传。",
        "封来赠君子，",
        "愿言慰穷泉。",
        "使者回复命，",
        "迟迟蓄悲酸。",
        "詹生喜言旋，",
        "倒履走迎门。",
        "长跪听未毕，",
        "惊伤涕涟涟。",
        "不饮亦不食，",
        "哀心百千端。",
        "襟情一夕空，",
        "精爽旦日残。",
        "哀哉浩然气，",
        "溃散归化元。",
        "短生虽别离，",
        "长夜无阻难。",
        "双魂终会合，",
        "两剑遂蜿蜒。",
        "丈夫早通脱，",
        "巧笑安能干。",
        "防身本苦节，",
        "一去何由还。",
        "后生莫沈迷，",
        "沈迷丧其真。"
      ]
    },
    {
      "_id": null,
      "Name": "嘉禾合颖",
      "PoetId": "94c0169e619e4fac8c067b69e2c7c845",
      "PoetName": "孟简",
      "Form": "未知",
      "Tags": [
        "唐代",
        "孟简"
      ],
      "Contents": [
        "玉烛将成岁，",
        "封人亦自歌。",
        "八方沾圣泽，",
        "异亩发嘉禾。",
        "共秀芳何远，",
        "连茎瑞且多。",
        "颖低甘露滴，",
        "影乱惠风过。",
        "表稔由神化，",
        "为祥识气和。",
        "因知兴嗣岁，",
        "王道旧无颇。"
      ]
    },
    {
      "_id": null,
      "Name": "惜分阴",
      "PoetId": "94c0169e619e4fac8c067b69e2c7c845",
      "PoetName": "孟简",
      "Form": "未知",
      "Tags": [
        "唐代",
        "孟简"
      ],
      "Contents": [
        "业广因功苦，",
        "拳拳志士心。",
        "九流难酌挹，",
        "四海易消沈。",
        "对景嗟移晷，",
        "窥园讵改阴。",
        "三冬劳聚学，",
        "驷景重兼金。",
        "刺股情方励，",
        "偷光思益深。",
        "再中如可冀，",
        "终嗣绝编音。"
      ]
    },
    {
      "_id": null,
      "Name": "拟古",
      "PoetId": "94c0169e619e4fac8c067b69e2c7c845",
      "PoetName": "孟简",
      "Form": "五律",
      "Tags": [
        "唐代",
        "孟简"
      ],
      "Contents": [
        "剑客不夸貌，",
        "主人知此心。",
        "但营纤毫义，",
        "肯计千万金。",
        "勇发看鸷击，",
        "愤来听虎吟。",
        "平生贵酬德，",
        "刃敌无幽深。"
      ]
    },
    {
      "_id": null,
      "Name": "赋得亚父碎玉斗",
      "PoetId": "94c0169e619e4fac8c067b69e2c7c845",
      "PoetName": "孟简",
      "Form": "未知",
      "Tags": [
        "唐代",
        "孟简"
      ],
      "Contents": [
        "献谋既我违，",
        "积愤从心痗。",
        "鸿门入已迫，",
        "赤帝时潜退。",
        "宝位方苦竞，",
        "玉斗何情爱。",
        "犹看虹气凝，",
        "讵惜冰姿碎。",
        "而嗟大事返，",
        "当起千里悔。",
        "谁为西楚王，",
        "坐见东城溃。"
      ]
    },
    {
      "_id": null,
      "Name": "郊庙歌辞·享惠昭太子庙乐章·……",
      "PoetId": "94c0169e619e4fac8c067b69e2c7c845",
      "PoetName": "孟简",
      "Form": "七绝",
      "Tags": [
        "唐代",
        "孟简"
      ],
      "Contents": [
        "喧喧金石容既缺，",
        "肃肃羽驾就行列。",
        "缑山遗响昔所闻，",
        "庙庭进旅今攸设。"
      ]
    },
    {
      "_id": null,
      "Name": "酬施先辈",
      "PoetId": "94c0169e619e4fac8c067b69e2c7c845",
      "PoetName": "孟简",
      "Form": "七绝",
      "Tags": [
        "唐代",
        "孟简"
      ],
      "Contents": [
        "襄阳才子得声多，",
        "四海皆传古镜歌。",
        "乐府正声三百首，",
        "梨园新入教青娥。"
      ]
    }
  ]
}