{
  "_id": "1ada280bfff04ebba9b5531041935d28",
  "Name": "孙棨",
  "Description": "字文威，自号无为。历官御史、翰林学士、中书舍人。诗六首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "戏李文远",
      "PoetId": "1ada280bfff04ebba9b5531041935d28",
      "PoetName": "孙棨",
      "Form": "七绝",
      "Tags": [
        "唐代",
        "孙棨"
      ],
      "Contents": [
        "引君来访洞中仙，",
        "新月如眉拂户前。",
        "领取嫦娥攀取桂，",
        "便从陵谷一时迁。"
      ]
    },
    {
      "_id": null,
      "Name": "赠妓人王福娘",
      "PoetId": "1ada280bfff04ebba9b5531041935d28",
      "PoetName": "孙棨",
      "Form": "七律",
      "Tags": [
        "唐代",
        "孙棨"
      ],
      "Contents": [
        "彩翠仙衣红玉肤，",
        "轻盈年在破瓜初。",
        "霞杯醉劝刘郎赌，",
        "云髻慵邀阿母梳。",
        "不怕寒侵缘带宝，",
        "每忧风举倩持裾。",
        "谩图西子晨妆样，",
        "西子元来未得如。"
      ]
    },
    {
      "_id": null,
      "Name": "题刘泰娘舍",
      "PoetId": "1ada280bfff04ebba9b5531041935d28",
      "PoetName": "孙棨",
      "Form": "七绝",
      "Tags": [
        "唐代",
        "孙棨"
      ],
      "Contents": [
        "寻常凡木最轻樗，",
        "今日寻樗桂不如。",
        "汉高新破咸阳后，",
        "英俊奔波遂吃虚。"
      ]
    },
    {
      "_id": null,
      "Name": "题妓王福娘墙",
      "PoetId": "1ada280bfff04ebba9b5531041935d28",
      "PoetName": "孙棨",
      "Form": "未知",
      "Tags": [
        "唐代",
        "孙棨"
      ],
      "Contents": [
        "移壁回窗费几朝，",
        "指镮偷解博红椒。",
        "无端斗草输邻女，",
        "更被拈将玉步摇。",
        "寒绣衣裳饷阿娇，",
        "新团香兽不禁烧。",
        "东邻起样裙腰阔，",
        "剩蹙黄金线几条。",
        "试共卿卿语笑初，",
        "画堂连遣侍儿呼。",
        "寒肌不耐金如意，",
        "白獭为膏郎有无。"
      ]
    }
  ]
}