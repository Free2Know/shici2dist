{
  "_id": "fd780ed940bf43d9b7b2c805f2764821",
  "Name": "郑絪",
  "Description": "郑絪，字文明，荥阳人。擢进士、宏词。初为张延赏掌书记，入为起居郎、翰林学士，累迁中书舍人。宪宗立，拜中书侍郎同平章事。太和中，以太子少傅致仕。絪少好学，大历中有高名。后践历华显，出入中外，逾四十年，守道寡欲，不为烜赫事，时推耆德。集三十卷，今存诗五首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "九日登高怀邵二",
      "PoetId": "fd780ed940bf43d9b7b2c805f2764821",
      "PoetName": "郑絪",
      "Form": "七绝",
      "Tags": [
        "唐代",
        "郑絪"
      ],
      "Contents": [
        "簪茱泛菊俯平阡，",
        "饮过三杯却惘然。",
        "十岁此辰同醉友，",
        "登高各处已三年。"
      ]
    },
    {
      "_id": null,
      "Name": "奉和武相公省中宿斋，酬李相公见寄",
      "PoetId": "fd780ed940bf43d9b7b2c805f2764821",
      "PoetName": "郑絪",
      "Form": "未知",
      "Tags": [
        "唐代",
        "郑絪"
      ],
      "Contents": [
        "高阁安仁省，",
        "名园广武庐。",
        "沐兰朝太一，",
        "种竹咏华胥。",
        "禁静疏钟彻，",
        "庭开爽韵虚。",
        "洪钧齐万物，",
        "缥帙整群书。",
        "寒露滋新菊，",
        "秋风落故蕖。",
        "同怀不同赏，",
        "幽意竟何如。"
      ]
    },
    {
      "_id": null,
      "Name": "奉酬宣上人九月十五日东亭望月……",
      "PoetId": "fd780ed940bf43d9b7b2c805f2764821",
      "PoetName": "郑絪",
      "Form": "七律",
      "Tags": [
        "唐代",
        "郑絪"
      ],
      "Contents": [
        "中年偶逐鸳鸾侣，",
        "弱岁多从糜鹿群。",
        "紫阁道流今不见，",
        "红楼禅客早曾闻。",
        "松斋月朗星初散，",
        "苔砌霜繁夜欲分。",
        "一览彩笺佳句满，",
        "何人更咏惠休文。"
      ]
    },
    {
      "_id": null,
      "Name": "寒夜闻霜钟",
      "PoetId": "fd780ed940bf43d9b7b2c805f2764821",
      "PoetName": "郑絪",
      "Form": "未知",
      "Tags": [
        "唐代",
        "郑絪"
      ],
      "Contents": [
        "霜钟初应律，",
        "寂寂出重林。",
        "拂水宜清听，",
        "凌空散迥音。",
        "舂容时未歇，",
        "摇曳夜方深。",
        "月下和虚籁，",
        "风前间远砧。",
        "净兼寒漏彻，",
        "闲畏曙更侵。",
        "遥相千山外，",
        "泠泠何处寻。"
      ]
    },
    {
      "_id": null,
      "Name": "郊庙歌辞·享太庙乐章·大顺舞",
      "PoetId": "fd780ed940bf43d9b7b2c805f2764821",
      "PoetName": "郑絪",
      "Form": "未知",
      "Tags": [
        "唐代",
        "郑絪"
      ],
      "Contents": [
        "於穆时文，",
        "受天明命。",
        "允恭玄默，",
        "化成理定。",
        "出震嗣德，",
        "应乾传圣。",
        "猗欤缉熙，",
        "千亿流庆。"
      ]
    }
  ]
}