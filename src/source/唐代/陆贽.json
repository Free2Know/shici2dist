{
  "_id": "dfc17d16cfa64584a8626171385eba60",
  "Name": "陆贽",
  "Description": "陆贽，字敬舆，嘉兴人。登进士第，中博学宏词，调郑尉，罢归，复以书判拔萃补渭南尉。德宗立，由监察御史召为翰林学士。贞元八年，拜中书侍郎同平章事，裴延龄构之，贬忠州别驾。顺宗立，召还，诏未至，卒赠兵部尚书，谥曰宣。集二十七卷，今存三首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "句",
      "PoetId": "dfc17d16cfa64584a8626171385eba60",
      "PoetName": "陆贽",
      "Form": "未知",
      "Tags": [
        "唐代",
        "陆贽"
      ],
      "Contents": [
        "绕阶流氵虢氵虢，",
        "来砌树阴阴。",
        "（任江淮尉题厅，",
        "《语林》）"
      ]
    },
    {
      "_id": null,
      "Name": "晓过南宫闻太常清乐",
      "PoetId": "dfc17d16cfa64584a8626171385eba60",
      "PoetName": "陆贽",
      "Form": "未知",
      "Tags": [
        "唐代",
        "陆贽"
      ],
      "Contents": [
        "南宫闻古乐，",
        "拂曙听初惊。",
        "烟霭遥迷处，",
        "丝桐暗辨名。",
        "节随新律改，",
        "声带绪风轻。",
        "合雅将移俗，",
        "同和自感情。",
        "远音兼晓漏，",
        "馀响过春城。",
        "九奏明初日，",
        "寥寥天地清。"
      ]
    },
    {
      "_id": null,
      "Name": "禁中春松",
      "PoetId": "dfc17d16cfa64584a8626171385eba60",
      "PoetName": "陆贽",
      "Form": "未知",
      "Tags": [
        "唐代",
        "陆贽"
      ],
      "Contents": [
        "阴阴清禁里，",
        "苍翠满春松。",
        "雨露恩偏近，",
        "阳和色更浓。",
        "高枝分晓日，",
        "虚吹杂宵钟。",
        "香助炉烟远，",
        "形疑盖影重。",
        "愿符千载寿，",
        "不羡五株封。",
        "倘得回天眷，",
        "全胜老碧峰。"
      ]
    },
    {
      "_id": null,
      "Name": "赋得御园芳草",
      "PoetId": "dfc17d16cfa64584a8626171385eba60",
      "PoetName": "陆贽",
      "Form": "未知",
      "Tags": [
        "唐代",
        "陆贽"
      ],
      "Contents": [
        "阴阴御园里，",
        "瑶草日光长。",
        "靃靡含烟雾，",
        "依稀带夕阳。",
        "雨馀荑更密，",
        "风暖蕙初香。",
        "拥杖缘驰道，",
        "乘舆入建章。",
        "湿烟摇不散，",
        "细影乱无行。",
        "恒恐韶光晚，",
        "何人辨早芳。"
      ]
    }
  ]
}