{
  "_id": "0c0d496f5c184ab982206c6b589ebca0",
  "Name": "屈同仙",
  "Description": "屈同仙（一作屈同），千牛兵曹。诗二首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "乌江女",
      "PoetId": "0c0d496f5c184ab982206c6b589ebca0",
      "PoetName": "屈同仙",
      "Form": "五律",
      "Tags": [
        "唐代",
        "屈同仙"
      ],
      "Contents": [
        "越艳谁家女，",
        "朝游江岸傍。",
        "青春犹未嫁，",
        "红粉旧来娼。",
        "锦袖盛朱橘，",
        "银钩摘紫房。",
        "见人羞不语，",
        "回艇入溪藏。"
      ]
    },
    {
      "_id": null,
      "Name": "燕歌行",
      "PoetId": "0c0d496f5c184ab982206c6b589ebca0",
      "PoetName": "屈同仙",
      "Form": "未知",
      "Tags": [
        "唐代",
        "屈同仙"
      ],
      "Contents": [
        "君不见渔阳八月塞草腓，",
        "征人相对并思归。",
        "云和朔气连天黑，",
        "蓬杂惊沙散野飞。",
        "是时天地阴埃遍，",
        "瀚海龙城皆习战。",
        "两军鼓角暗相闻，",
        "四面旌旗看不见。",
        "昭君远嫁已年多，",
        "戎狄无厌不复和。",
        "汉兵候月秋防塞，",
        "胡骑乘冰夜渡河。",
        "河塞东西万馀里，",
        "地与京华不相似。",
        "燕支山下少春晖，",
        "黄沙碛里无流水。",
        "金戈玉剑十年征，",
        "红粉青楼多怨情。",
        "厌向殊乡久离别，",
        "秋来愁听捣衣声。"
      ]
    }
  ]
}