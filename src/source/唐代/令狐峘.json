{
  "_id": "0a9a417bbd4c4f6ca918c8f5cd4a9b26",
  "Name": "令狐峘",
  "Description": "令狐峘，德棻五世孙，登进士第。禄山之乱，隐居南山豹林谷。司徒杨绾未仕时，亦避地谷中，尝止峘舍，赏其博学。及绾为礼部侍郎，引入史馆。建中初，为礼部侍郎，典贡举。执政杨炎有所请托，峘得其私书奏之。德宗恶其讦，贬衡州别驾。诗二首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "硖州旅舍奉怀苏州韦郎中",
      "PoetId": "0a9a417bbd4c4f6ca918c8f5cd4a9b26",
      "PoetName": "令狐峘",
      "Form": "未知",
      "Tags": [
        "唐代",
        "令狐峘"
      ],
      "Contents": [
        "儒服学从政，",
        "遂为尘事婴。",
        "衔命东复西，",
        "孰堪异乡情。",
        "怀禄且怀恩，",
        "策名敢逃名。",
        "羡彼农亩人，",
        "白首亲友并。",
        "江山入秋气，",
        "草木凋晚荣。",
        "方塘寒露凝，",
        "旅管凉飙生。",
        "懿交守东吴，",
        "梦想闻颂声。",
        "云水方浩浩，",
        "离忧何平时。"
      ]
    },
    {
      "_id": null,
      "Name": "释奠日国学观礼闻雅颂",
      "PoetId": "0a9a417bbd4c4f6ca918c8f5cd4a9b26",
      "PoetName": "令狐峘",
      "Form": "未知",
      "Tags": [
        "唐代",
        "令狐峘"
      ],
      "Contents": [
        "肃肃先师庙，",
        "依依胄子群。",
        "满庭陈旧礼，",
        "开户拜清芬。",
        "万舞当华烛，",
        "箫韶入翠云。",
        "颂歌清晓听，",
        "雅吹度风闻。",
        "澹泊调元气，",
        "中和美圣君。",
        "唯馀东鲁客，",
        "蹈舞向南熏。"
      ]
    }
  ]
}