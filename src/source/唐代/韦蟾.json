{
  "_id": "095012005b0b4bca95ae72fdcbba55e0",
  "Name": "韦蟾",
  "Description": "韦蟾，字隐珪，下杜人。大中登进士第，初为徐商掌书记，咸通末，终尚书左丞。诗十首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "上元三首",
      "PoetId": "095012005b0b4bca95ae72fdcbba55e0",
      "PoetName": "韦蟾",
      "Form": "未知",
      "Tags": [
        "唐代",
        "韦蟾"
      ],
      "Contents": [
        "新正圆月夜，",
        "尤重看灯时。",
        "累塔嫌沙细，",
        "成文讶笔迟。",
        "归牛疑燧落，",
        "过雁误书迟。",
        "生惜兰膏烬，",
        "远为隔岁期。",
        "举烛光才起，",
        "挥毫势竞分。",
        "点时惊坠石，",
        "挑处接崩云。",
        "辞异秦丞相，",
        "铭非窦冠军。",
        "唯愁残焰落，",
        "逢玉亦俱焚。",
        "多宝神光动，",
        "生金瑞色浮。",
        "照人低入郭，",
        "伴月夜当楼。",
        "熏穴应无取，",
        "焚林固有求。",
        "夜阑陪玉帐，",
        "不见九枝留。"
      ]
    },
    {
      "_id": null,
      "Name": "句",
      "PoetId": "095012005b0b4bca95ae72fdcbba55e0",
      "PoetName": "韦蟾",
      "Form": "五绝",
      "Tags": [
        "唐代",
        "韦蟾"
      ],
      "Contents": [
        "争挥钩弋手，",
        "竞耸踏摇身。",
        "伤颊讵关舞，",
        "捧心非效嚬。"
      ]
    },
    {
      "_id": null,
      "Name": "和柯古穷居苦日喜雨",
      "PoetId": "095012005b0b4bca95ae72fdcbba55e0",
      "PoetName": "韦蟾",
      "Form": "未知",
      "Tags": [
        "唐代",
        "韦蟾"
      ],
      "Contents": [
        "贞机澹少思，",
        "雅尚防多僻。",
        "揽葛犹不畏，",
        "劳形同处瘠。",
        "头焦讵是焚，",
        "背汗宁关炙。",
        "方欣见润础，",
        "那虞悲铄石。",
        "道与古人期，",
        "情难物外适。",
        "几怀朱邸绶，",
        "颇旷金门藉。",
        "清奥已萧萧，",
        "陈柯将槭槭。",
        "玉律诗调正，",
        "琼卮酒肠窄。",
        "衣桁袭中单，",
        "浴床抛下绤。",
        "黎侯寓于卫，",
        "六义非凡格。"
      ]
    },
    {
      "_id": null,
      "Name": "岳麓道林寺",
      "PoetId": "095012005b0b4bca95ae72fdcbba55e0",
      "PoetName": "韦蟾",
      "Form": "未知",
      "Tags": [
        "唐代",
        "韦蟾"
      ],
      "Contents": [
        "石门迥接苍梧野，",
        "愁色阴深二妃寡。",
        "广殿崔嵬万壑间，",
        "长廓诘曲千岩下。",
        "静听林飞念佛鸟，",
        "细看壁画驮经马。",
        "暖日斜明螮蝀梁，",
        "湿烟散幂鸳鸯瓦。",
        "北方部落檀香塑，",
        "西国文书贝叶写。",
        "坏栏迸竹醉好题，",
        "窄路垂藤困堪把。",
        "沈裴笔力斗雄壮，",
        "宋杜词源两风雅。",
        "他方居士来施斋，",
        "彼岸上人投结夏。",
        "悲我未离扰扰徒，",
        "劝我休学悠悠者。",
        "何时得与刘遗民，",
        "同入东林远公社。"
      ]
    },
    {
      "_id": null,
      "Name": "梅",
      "PoetId": "095012005b0b4bca95ae72fdcbba55e0",
      "PoetName": "韦蟾",
      "Form": "五律",
      "Tags": [
        "唐代",
        "韦蟾"
      ],
      "Contents": [
        "高树临溪艳，",
        "低枝隔竹繁。",
        "何须是桃李，",
        "然后欲忘言。",
        "拟折魂先断，",
        "须看眼更昏。",
        "谁知南陌草，",
        "却解望王孙。"
      ]
    },
    {
      "_id": null,
      "Name": "送卢潘尚书之灵武",
      "PoetId": "095012005b0b4bca95ae72fdcbba55e0",
      "PoetName": "韦蟾",
      "Form": "七律",
      "Tags": [
        "唐代",
        "韦蟾"
      ],
      "Contents": [
        "贺兰山下果园成，",
        "塞北江南旧有名。",
        "水木万家朱户暗，",
        "弓刀千队铁衣鸣。",
        "心源落落堪为将，",
        "胆气堂堂合用兵。",
        "却使六番诸子弟，",
        "马前不信是书生。"
      ]
    },
    {
      "_id": null,
      "Name": "长乐驿谑李汤给事题名",
      "PoetId": "095012005b0b4bca95ae72fdcbba55e0",
      "PoetName": "韦蟾",
      "Form": "七绝",
      "Tags": [
        "唐代",
        "韦蟾"
      ],
      "Contents": [
        "渭水秦川拂眼明，",
        "希仁何事寡诗情。",
        "只应学得虞姬婿，",
        "书字才能记姓名。"
      ]
    },
    {
      "_id": null,
      "Name": "题僧壁",
      "PoetId": "095012005b0b4bca95ae72fdcbba55e0",
      "PoetName": "韦蟾",
      "Form": "七绝",
      "Tags": [
        "唐代",
        "韦蟾"
      ],
      "Contents": [
        "一竹横檐挂净巾，",
        "灶无烟火地无尘。",
        "剃头未必知心法，",
        "要且闲于名利人。"
      ]
    }
  ]
}