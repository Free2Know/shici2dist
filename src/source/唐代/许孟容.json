{
  "_id": "756adab4843d4934957373887c658069",
  "Name": "许孟容",
  "Description": "许孟容，京兆长安人。举进士甲科。贞元初，为张建封从事，四迁侍御史。德宗知其才，征为礼部员外郎，迁给事中，多所论奏。元和中，由太常卿为尚书左丞。居官守正，善拔士，议论人物，有大臣风采。诗三首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "奉和武相公春晓闻莺",
      "PoetId": "756adab4843d4934957373887c658069",
      "PoetName": "许孟容",
      "Form": "七绝",
      "Tags": [
        "唐代",
        "许孟容"
      ],
      "Contents": [
        "碧树当窗啼晓莺，",
        "间关入梦听难成。",
        "千回万啭尽愁思，",
        "疑是血魂哀困声。"
      ]
    },
    {
      "_id": null,
      "Name": "答权载之离合诗",
      "PoetId": "756adab4843d4934957373887c658069",
      "PoetName": "许孟容",
      "Form": "未知",
      "Tags": [
        "唐代",
        "许孟容"
      ],
      "Contents": [
        "史才司秘府，",
        "文哲今超古。",
        "亦有擅风骚，",
        "七联文墨曹。",
        "圣贤三代意，",
        "工艺千金字。",
        "化识从臣谣，",
        "人推仙阁吏。",
        "如登昆阆时，",
        "口诵灵真词。",
        "孙简下威凤，",
        "系霜琼玉枝。"
      ]
    },
    {
      "_id": null,
      "Name": "郊庙歌辞·享文敬太子庙乐章·请神",
      "PoetId": "756adab4843d4934957373887c658069",
      "PoetName": "许孟容",
      "Form": "未知",
      "Tags": [
        "唐代",
        "许孟容"
      ],
      "Contents": [
        "觞牢具品，",
        "管磬有节。",
        "祝道夤恭，",
        "神仪昭晰。",
        "桐圭早贵，",
        "象辂追设。",
        "声达乐成，",
        "降歆丰洁。"
      ]
    }
  ]
}