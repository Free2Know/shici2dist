{
  "_id": "34fdb8934ea54b26b25bbafaf4f2d405",
  "Name": "贺知章",
  "Description": "贺知章（659－744）字季真，会稽（今浙江绍兴）人，写景之作，较清新通俗。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "咏柳",
      "PoetId": "34fdb8934ea54b26b25bbafaf4f2d405",
      "PoetName": "贺知章",
      "Form": "七绝",
      "Tags": [
        "唐代",
        "贺知章"
      ],
      "Contents": [
        "碧玉妆成一树高，",
        "万条垂下绿丝绦。",
        "不知细叶谁裁出，",
        "二月春风似剪刀。"
      ]
    },
    {
      "_id": null,
      "Name": "回乡偶书·其一",
      "PoetId": "34fdb8934ea54b26b25bbafaf4f2d405",
      "PoetName": "贺知章",
      "Form": "七绝",
      "Tags": [
        "唐代",
        "贺知章"
      ],
      "Contents": [
        "少小离家老大回，",
        "乡音无改鬓毛衰。",
        "儿童相见不相识，",
        "笑问客从何处来。"
      ]
    },
    {
      "_id": null,
      "Name": "回乡偶书·其二",
      "PoetId": "34fdb8934ea54b26b25bbafaf4f2d405",
      "PoetName": "贺知章",
      "Form": "七绝",
      "Tags": [
        "唐代",
        "贺知章"
      ],
      "Contents": [
        "离别家乡岁月多，",
        "近来人事半消磨。",
        "惟有门前镜湖水，",
        "春风不改旧时波。"
      ]
    },
    {
      "_id": null,
      "Name": "太和",
      "PoetId": "34fdb8934ea54b26b25bbafaf4f2d405",
      "PoetName": "贺知章",
      "Form": "未知",
      "Tags": [
        "唐代",
        "贺知章"
      ],
      "Contents": [
        "昭昭有唐，",
        "天俾万国。",
        "列祖应命，",
        "四宗顺则。",
        "申锡无疆，",
        "宗我同德。",
        "曾孙继绪，",
        "享神配极。",
        "三年禅社首祭地祗乐章八首”，",
        "署名“太常少卿贺知章作”。",
        "其中第　八首《灵具醉》为源乾曜所作，",
        "不录。"
      ]
    },
    {
      "_id": null,
      "Name": "奉和圣制送张说上集贤学士赐宴赋得谟字",
      "PoetId": "34fdb8934ea54b26b25bbafaf4f2d405",
      "PoetName": "贺知章",
      "Form": "未知",
      "Tags": [
        "唐代",
        "贺知章"
      ],
      "Contents": [
        "西学垂玄览，",
        "东堂发圣谟。",
        "天光烛武殿，",
        "时宰集鸿都。",
        "枯朽沾皇泽，",
        "(儇去亻右加羽)飞舞帝梧。",
        "迹同游汗漫，",
        "荣是出泥涂。",
        "三叹承汤鼎，",
        "千欢接舜壶。",
        "微躯不可答，",
        "空欲咏依蒲。"
      ]
    },
    {
      "_id": null,
      "Name": "奉和圣制送张说巡边",
      "PoetId": "34fdb8934ea54b26b25bbafaf4f2d405",
      "PoetName": "贺知章",
      "Form": "未知",
      "Tags": [
        "唐代",
        "贺知章"
      ],
      "Contents": [
        "荒憬尽怀忠，",
        "梯航已自通。",
        "九攻虽不战，",
        "五月尚持戎。",
        "遣戍征周牒，",
        "恢边重汉功。",
        "选车命元宰，",
        "授律取文雄。",
        "胄出天弧上，",
        "谋成帝幄中。",
        "诏旂分夏物，",
        "专土锡唐弓。",
        "帐宿伊川右，",
        "钲传晋苑东。",
        "饔人藉蕡实，",
        "乐正理丝桐。",
        "岐陌涵馀雨，",
        "离川照晚虹。",
        "恭闻咏方叔，",
        "千载舞皇风。"
      ]
    },
    {
      "_id": null,
      "Name": "奉和御制春台望",
      "PoetId": "34fdb8934ea54b26b25bbafaf4f2d405",
      "PoetName": "贺知章",
      "Form": "未知",
      "Tags": [
        "唐代",
        "贺知章"
      ],
      "Contents": [
        "青阳布王道，",
        "玄览陶真性。",
        "欣若天下春，",
        "高逾域中圣。",
        "神皋类观赏，",
        "帝里如悬镜。",
        "缭绕八川浮，",
        "岧峣双阙映。",
        "晓色遍昭阳，",
        "晴云卷建章。",
        "华滋的皪丹青树，",
        "颢气氤氲金玉堂。",
        "尚有灵蛇下鄜畤，",
        "还征瑞宝入陈仓。",
        "自昔秦奢汉穷武，",
        "后庭万馀宫百数。",
        "旗回五丈殿千门，",
        "连绵南隥出西垣。",
        "广画螓蛾夸窈窕，",
        "罗生玳瑁象昆仑。",
        "乃眷天晴兴隐恤，",
        "古来土木良非一。",
        "荆临章观赵丛台。",
        "何如尧阶将禹室。",
        "层栏窈窕下龙舆，",
        "清管逶迤半绮疏。",
        "一听南风引鸾舞，",
        "长谣北极仰鹑居。"
      ]
    },
    {
      "_id": null,
      "Name": "寿和",
      "PoetId": "34fdb8934ea54b26b25bbafaf4f2d405",
      "PoetName": "贺知章",
      "Form": "未知",
      "Tags": [
        "唐代",
        "贺知章"
      ],
      "Contents": [
        "惟以明发，",
        "有怀载殷。",
        "乐盈而反，",
        "礼顺其禋。",
        "立清以献，",
        "荐欲是亲。",
        "于穆不已，",
        "裒对斯臻。",
        "穆穆天子，",
        "告成岱宗。",
        "大裘如濡，",
        "执珽有颙。",
        "乐以平志，",
        "礼以和容。",
        "上帝临我，",
        "云胡肃邕。"
      ]
    },
    {
      "_id": null,
      "Name": "晓发",
      "PoetId": "34fdb8934ea54b26b25bbafaf4f2d405",
      "PoetName": "贺知章",
      "Form": "五律",
      "Tags": [
        "唐代",
        "贺知章"
      ],
      "Contents": [
        "江皋闻曙钟，",
        "轻枻理还舼。",
        "海潮夜约约，",
        "川露晨溶溶。",
        "始见沙上鸟，",
        "犹埋云外峰。",
        "故乡杳无际，",
        "明发怀朋从。"
      ]
    },
    {
      "_id": null,
      "Name": "望人家桃李花",
      "PoetId": "34fdb8934ea54b26b25bbafaf4f2d405",
      "PoetName": "贺知章",
      "Form": "未知",
      "Tags": [
        "唐代",
        "贺知章"
      ],
      "Contents": [
        "山源夜雨度仙家，",
        "朝发东园桃李花。",
        "桃花红兮李花白，",
        "照灼城隅复南陌。",
        "南陌青楼十二重，",
        "春风桃李为谁容。",
        "弃置千金轻不顾，",
        "踟蹰五马谢相逢。",
        "徒言南国容华晚，",
        "遂叹西家飘落远。",
        "的皪长奉明光殿，",
        "氛氲半入披香苑。",
        "苑中珍木元自奇，",
        "黄金作叶白银枝。",
        "千年万岁不凋落，",
        "还将桃李更相宜。",
        "桃李从来露井傍，",
        "成蹊结影矜艳阳。",
        "莫道春花不可树，",
        "会持仙实荐君王。"
      ]
    },
    {
      "_id": null,
      "Name": "相和歌辞·采莲曲",
      "PoetId": "34fdb8934ea54b26b25bbafaf4f2d405",
      "PoetName": "贺知章",
      "Form": "七绝",
      "Tags": [
        "唐代",
        "贺知章"
      ],
      "Contents": [
        "稽山罢雾郁嵯峨，",
        "镜水无风也自波。",
        "莫言春度芳菲尽，",
        "别有中流采芰荷。"
      ]
    },
    {
      "_id": null,
      "Name": "答朝士",
      "PoetId": "34fdb8934ea54b26b25bbafaf4f2d405",
      "PoetName": "贺知章",
      "Form": "七绝",
      "Tags": [
        "唐代",
        "贺知章"
      ],
      "Contents": [
        "鈒镂银盘盛蛤蜊，",
        "镜湖莼菜乱如丝。",
        "乡曲近来佳此味，",
        "遮渠不道是吴儿。"
      ]
    },
    {
      "_id": null,
      "Name": "肃和",
      "PoetId": "34fdb8934ea54b26b25bbafaf4f2d405",
      "PoetName": "贺知章",
      "Form": "未知",
      "Tags": [
        "唐代",
        "贺知章"
      ],
      "Contents": [
        "黄祗是祗，",
        "我其夙夜。",
        "夤畏诚洁，",
        "匪遑宁舍。",
        "礼以琮玉，",
        "荐厥茅藉。",
        "念兹降康，",
        "胡宁克暇。"
      ]
    },
    {
      "_id": null,
      "Name": "董孝子黯复仇",
      "PoetId": "34fdb8934ea54b26b25bbafaf4f2d405",
      "PoetName": "贺知章",
      "Form": "五绝",
      "Tags": [
        "唐代",
        "贺知章"
      ],
      "Contents": [
        "十年心事苦，",
        "惟为复恩仇。",
        "两意既已尽，",
        "碧山吾白头。"
      ]
    },
    {
      "_id": null,
      "Name": "送人之军",
      "PoetId": "34fdb8934ea54b26b25bbafaf4f2d405",
      "PoetName": "贺知章",
      "Form": "五律",
      "Tags": [
        "唐代",
        "贺知章"
      ],
      "Contents": [
        "常经绝脉塞，",
        "复见断肠流。",
        "送子成今别，",
        "令人起昔愁。",
        "陇云晴半雨，",
        "边草夏先秋。",
        "万里长城寄，",
        "无贻汉国忧。"
      ]
    },
    {
      "_id": null,
      "Name": "采莲曲",
      "PoetId": "34fdb8934ea54b26b25bbafaf4f2d405",
      "PoetName": "贺知章",
      "Form": "七绝",
      "Tags": [
        "唐代",
        "贺知章"
      ],
      "Contents": [
        "稽山云雾郁嵯峨，",
        "镜水无风也自波。",
        "莫言春度芳菲尽，",
        "别有中流采芰荷。"
      ]
    },
    {
      "_id": null,
      "Name": "雍和",
      "PoetId": "34fdb8934ea54b26b25bbafaf4f2d405",
      "PoetName": "贺知章",
      "Form": "未知",
      "Tags": [
        "唐代",
        "贺知章"
      ],
      "Contents": [
        "夙夜宥密，",
        "不敢宁宴。",
        "五齐既陈，",
        "八音在县。",
        "粢盛以洁，",
        "房俎斯荐。",
        "惟德惟馨，",
        "尚兹克遍。"
      ]
    },
    {
      "_id": null,
      "Name": "顺和",
      "PoetId": "34fdb8934ea54b26b25bbafaf4f2d405",
      "PoetName": "贺知章",
      "Form": "五律",
      "Tags": [
        "唐代",
        "贺知章"
      ],
      "Contents": [
        "至哉含柔德，",
        "万物资以生。",
        "常顺称厚载，",
        "流谦通变盈。",
        "圣心事能察，",
        "增广陈厥诚。",
        "黄祗俨如在，",
        "泰折俟咸亨。"
      ]
    },
    {
      "_id": null,
      "Name": "题袁氏别业",
      "PoetId": "34fdb8934ea54b26b25bbafaf4f2d405",
      "PoetName": "贺知章",
      "Form": "五绝",
      "Tags": [
        "唐代",
        "贺知章"
      ],
      "Contents": [
        "主人不相识，",
        "偶坐为林泉。",
        "莫漫愁沽酒，",
        "囊中自有钱。"
      ]
    }
  ]
}