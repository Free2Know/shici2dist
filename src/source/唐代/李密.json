{
  "_id": "5a765ca3122f4cd4be75a5aa1dbd0401",
  "Name": "李密",
  "Description": "京兆长安人。隋末，以父宽荫为左亲侍。宇文述劝令学，因谢病读书。尝乘一黄牛，被以蒲鞯，挂《汉书》一帙于角上，一手捉  ，一手翻卷。越公杨素见而异之，语其子玄感，倾心结纳。及玄感举兵，迎密为谋主。兵败亡命。集众据洛口，自号魏公，移檄州郡。后为王世充所败，归唐，拜光禄卿，封邢国公。行至桃林，惧诛，将叛，史万宝遣副将盛彦师追斩之。诗一首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "淮阳感怀",
      "PoetId": "5a765ca3122f4cd4be75a5aa1dbd0401",
      "PoetName": "李密",
      "Form": "未知",
      "Tags": [
        "唐代",
        "李密"
      ],
      "Contents": [
        "金风荡初节，",
        "玉露凋晚林。",
        "此夕穷涂士，",
        "郁陶伤寸心。",
        "野平葭苇合，",
        "村荒藜藿深。",
        "眺听良多感，",
        "徙倚独沾襟。",
        "沾襟何所为，",
        "怅然怀古意。",
        "秦俗犹未平，",
        "汉道将何冀。",
        "樊哙市井徒，",
        "萧何刀笔吏。",
        "一朝时运会，",
        "千古传名谥。",
        "寄言世上雄，",
        "虚生真可愧。"
      ]
    }
  ]
}