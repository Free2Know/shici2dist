{
  "_id": "50080f5b54a54819ba3ae636e58c8a6b",
  "Name": "王仁裕",
  "Description": "字德辇，天水人。初为秦州判官，入蜀，为中书舍人、翰林学士。历唐、晋、汉，终户部尚书，罢为太子少保。周显德初卒。仁裕晓音律，喜为诗。尝集平生所作诗为《西江集》，今编为一卷。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "与诸门生春日会饮繁台赋",
      "PoetId": "50080f5b54a54819ba3ae636e58c8a6b",
      "PoetName": "王仁裕",
      "Form": "七律",
      "Tags": [
        "唐代",
        "王仁裕"
      ],
      "Contents": [
        "柳阴如雾絮成堆，",
        "又引门生饮古台。",
        "淑景即随风雨去，",
        "芳樽宜命管弦开。",
        "谩夸列鼎鸣钟贵，",
        "宁免朝乌夜兔催。",
        "烂醉也须诗一首，",
        "不能空放马头回。"
      ]
    },
    {
      "_id": null,
      "Name": "从蜀后主幸秦川上梓潼山",
      "PoetId": "50080f5b54a54819ba3ae636e58c8a6b",
      "PoetName": "王仁裕",
      "Form": "五律",
      "Tags": [
        "唐代",
        "王仁裕"
      ],
      "Contents": [
        "彩仗拂寒烟，",
        "鸣驺在半天。",
        "黄云生马足，",
        "白日下松巅。",
        "盛德安疲俗，",
        "仁风扇极边。",
        "前程问成纪，",
        "此去尚三千。"
      ]
    },
    {
      "_id": null,
      "Name": "和蜀后主题剑门",
      "PoetId": "50080f5b54a54819ba3ae636e58c8a6b",
      "PoetName": "王仁裕",
      "Form": "五律",
      "Tags": [
        "唐代",
        "王仁裕"
      ],
      "Contents": [
        "孟阳曾有语，",
        "刊在白云棱。",
        "李杜常挨托，",
        "孙刘亦恃凭。",
        "庸才安可守，",
        "上德始堪矜。",
        "暗指长天路，",
        "浓峦蔽几层。"
      ]
    },
    {
      "_id": null,
      "Name": "和韩昭从驾过白卫岭",
      "PoetId": "50080f5b54a54819ba3ae636e58c8a6b",
      "PoetName": "王仁裕",
      "Form": "七律",
      "Tags": [
        "唐代",
        "王仁裕"
      ],
      "Contents": [
        "龙旆飘飖指极边，",
        "到时犹更二三千。",
        "登高晓蹋巉岩石，",
        "冒冷朝冲断续烟。",
        "自学汉皇开土宇，",
        "不同周穆好神仙。",
        "秦民莫遣无恩及，",
        "大散关东别有天。"
      ]
    },
    {
      "_id": null,
      "Name": "奉诏赋剑州途中鸷兽",
      "PoetId": "50080f5b54a54819ba3ae636e58c8a6b",
      "PoetName": "王仁裕",
      "Form": "七律",
      "Tags": [
        "唐代",
        "王仁裕"
      ],
      "Contents": [
        "剑牙钉舌血毛腥，",
        "窥算劳心岂暂停。",
        "不与大朝除患难，",
        "惟余当路食生灵。",
        "从将户口资嚵口，",
        "未委三丁税几丁。",
        "今日帝王亲出狩，",
        "白云岩下好藏形。"
      ]
    },
    {
      "_id": null,
      "Name": "放猿",
      "PoetId": "50080f5b54a54819ba3ae636e58c8a6b",
      "PoetName": "王仁裕",
      "Form": "七律",
      "Tags": [
        "唐代",
        "王仁裕"
      ],
      "Contents": [
        "放尔丁宁复故林，",
        "旧来行处好追寻。",
        "月明巫峡堪怜静，",
        "路隔巴山莫厌深。",
        "栖宿免劳青嶂梦，",
        "跻攀应惬白云心。",
        "三秋果熟松梢健，",
        "任抱高枝彻晓吟。"
      ]
    },
    {
      "_id": null,
      "Name": "示诸门生",
      "PoetId": "50080f5b54a54819ba3ae636e58c8a6b",
      "PoetName": "王仁裕",
      "Form": "七律",
      "Tags": [
        "唐代",
        "王仁裕"
      ],
      "Contents": [
        "二百一十四门生，",
        "春风初长羽毛成。",
        "掷金换得天边桂，",
        "凿壁偷将榜上名。",
        "何幸不才逢圣世，",
        "偶将疏网罩群英。",
        "衰翁渐老儿孙小，",
        "异日知谁略有情。"
      ]
    },
    {
      "_id": null,
      "Name": "荆南席上咏胡琴妓二首",
      "PoetId": "50080f5b54a54819ba3ae636e58c8a6b",
      "PoetName": "王仁裕",
      "Form": "未知",
      "Tags": [
        "唐代",
        "王仁裕"
      ],
      "Contents": [
        "红妆齐抱紫檀槽，",
        "一抹朱弦四十条。",
        "湘水凌波惭鼓瑟，",
        "秦楼明月罢吹箫。",
        "寒敲白玉声偏婉，",
        "暖逼黄莺语自娇。",
        "丹禁旧臣来侧耳，",
        "骨清神爽似闻韶。",
        "玉纤挑落折冰声，",
        "散入秋空韵转清。",
        "二五指中句塞雁，",
        "十三弦上啭春莺。",
        "谱从陶室偷将妙，",
        "曲向秦楼写得成。",
        "无限细腰宫里女，",
        "就中偏惬楚王情。"
      ]
    },
    {
      "_id": null,
      "Name": "贺王溥入相",
      "PoetId": "50080f5b54a54819ba3ae636e58c8a6b",
      "PoetName": "王仁裕",
      "Form": "七律",
      "Tags": [
        "唐代",
        "王仁裕"
      ],
      "Contents": [
        "一战文场拔赵旗，",
        "便调金鼎佐无为。",
        "白麻骤降恩何极，",
        "黄发初闻喜可知。",
        "跋敕案前人到少，",
        "筑沙堤上马归迟。",
        "立班始得遥相见，",
        "亲洽争如未贵时。"
      ]
    },
    {
      "_id": null,
      "Name": "过平戎谷吊胡翙",
      "PoetId": "50080f5b54a54819ba3ae636e58c8a6b",
      "PoetName": "王仁裕",
      "Form": "七律",
      "Tags": [
        "唐代",
        "王仁裕"
      ],
      "Contents": [
        "立马荒郊满目愁，",
        "伊人何罪死林丘。",
        "风号古木悲长在，",
        "雨湿寒莎泪暗流。",
        "莫道文章为众嫉，",
        "只应轻薄是身雠。",
        "不缘魂寄孤山下，",
        "此地堪名鹦鹉洲。"
      ]
    },
    {
      "_id": null,
      "Name": "遇放猿再作",
      "PoetId": "50080f5b54a54819ba3ae636e58c8a6b",
      "PoetName": "王仁裕",
      "Form": "七律",
      "Tags": [
        "唐代",
        "王仁裕"
      ],
      "Contents": [
        "嶓冢祠前汉水滨，",
        "饮猿连臂下嶙峋。",
        "渐来子细窥行客，",
        "认得依稀是野宾。",
        "月宿纵劳羁绁梦，",
        "松餐非复稻粱身。",
        "数声肠断和云叫，",
        "识是前时旧主人。"
      ]
    },
    {
      "_id": null,
      "Name": "题孤云绝顶淮阴祠",
      "PoetId": "50080f5b54a54819ba3ae636e58c8a6b",
      "PoetName": "王仁裕",
      "Form": "七律",
      "Tags": [
        "唐代",
        "王仁裕"
      ],
      "Contents": [
        "一握寒天古木深，",
        "路人犹说汉淮阴。",
        "孤云不掩兴亡策，",
        "两角曾悬去住心。",
        "不是冕旒轻布素，",
        "岂劳丞相远追寻。",
        "当时若放还西楚，",
        "尺寸中华未可侵。"
      ]
    },
    {
      "_id": null,
      "Name": "题斗山观",
      "PoetId": "50080f5b54a54819ba3ae636e58c8a6b",
      "PoetName": "王仁裕",
      "Form": "七律",
      "Tags": [
        "唐代",
        "王仁裕"
      ],
      "Contents": [
        "霞衣欲举醉陶陶，",
        "不觉全家住绛霄。",
        "拔宅只知鸡犬在，",
        "上天谁信路岐遥。",
        "三清辽廓抛尘梦，",
        "八景云烟事早朝。",
        "为有故林苍柏健，",
        "露华凉叶锁金飙。"
      ]
    },
    {
      "_id": null,
      "Name": "题麦积山天堂",
      "PoetId": "50080f5b54a54819ba3ae636e58c8a6b",
      "PoetName": "王仁裕",
      "Form": "七律",
      "Tags": [
        "唐代",
        "王仁裕"
      ],
      "Contents": [
        "蹑尽悬空万仞梯，",
        "等闲身共白云齐。",
        "檐前下视群山小，",
        "堂上平分落日低。",
        "绝顶路危人少到，",
        "古岩松健鹤频栖。",
        "天边为要留名姓，",
        "拂石殷勤身自题。"
      ]
    }
  ]
}