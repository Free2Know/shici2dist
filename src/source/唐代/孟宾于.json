{
  "_id": "d408ad5438544bcc90c21c2bcfd61256",
  "Name": "孟宾于",
  "Description": "字国仪，连州人。天福九年登第，还乡为马氏从事。后归南唐，为涂阳令。坐系，赦归，后主起为水部员外，致仕。初居吉州玉笥山，自号群玉峰叟。有《金鳌集》二卷，今存诗八首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "公子行",
      "PoetId": "d408ad5438544bcc90c21c2bcfd61256",
      "PoetName": "孟宾于",
      "Form": "七绝",
      "Tags": [
        "唐代",
        "孟宾于"
      ],
      "Contents": [
        "锦衣红夺彩霞明，",
        "侵晓春游向野庭。",
        "不识农夫辛苦力，",
        "骄骢蹋烂麦青春。"
      ]
    },
    {
      "_id": null,
      "Name": "句",
      "PoetId": "d408ad5438544bcc90c21c2bcfd61256",
      "PoetName": "孟宾于",
      "Form": "未知",
      "Tags": [
        "唐代",
        "孟宾于"
      ],
      "Contents": [
        "远树连沙静，",
        "闲舟入浦迟。",
        "帘垂群吏散，",
        "苔长讼庭闲。",
        "去年曾折处，",
        "今日又垂条。",
        "早知落处随疏雨，",
        "悔得开时顺暖风。",
        "千家帘幕春空在，",
        "几处楼台月自明。",
        "腊雪化为流水去，",
        "春风吹出好山来。",
        "昔日声尘喧洛下，",
        "近年诗句满江南。",
        "匝地人家凭槛见，",
        "远山秋色卷帘看。",
        "蟾宫空手下，",
        "泽国更谁来。",
        "水国二亲应探榜，",
        "龙门三月又伤春。",
        "仙鸟却回空说梦，",
        "清朝未达自嫌身。",
        "失意从他桃李春，",
        "嵩阳经过歇行尘。",
        "云僧不见城中事，",
        "问是今年第几人。",
        "因逢日者教重应，",
        "忍被云僧劝却归。"
      ]
    },
    {
      "_id": null,
      "Name": "怀连上旧居",
      "PoetId": "d408ad5438544bcc90c21c2bcfd61256",
      "PoetName": "孟宾于",
      "Form": "七律",
      "Tags": [
        "唐代",
        "孟宾于"
      ],
      "Contents": [
        "闲思连上景难齐，",
        "树绕仙乡路绕溪。",
        "明月夜舟渔父唱，",
        "春风平野鹧鸪啼。",
        "城边寄信归云外，",
        "花下倾杯到日西。",
        "更忆海阳垂钓侣，",
        "昔年相遇草萋萋。"
      ]
    },
    {
      "_id": null,
      "Name": "晚眺",
      "PoetId": "d408ad5438544bcc90c21c2bcfd61256",
      "PoetName": "孟宾于",
      "Form": "五律",
      "Tags": [
        "唐代",
        "孟宾于"
      ],
      "Contents": [
        "倚杖残秋里，",
        "吟中四顾频。",
        "西风天际雁，",
        "落日渡头人。",
        "草色衰平野，",
        "山阴敛暮尘。",
        "却寻苔径去，",
        "明月照村邻。"
      ]
    },
    {
      "_id": null,
      "Name": "湘江亭",
      "PoetId": "d408ad5438544bcc90c21c2bcfd61256",
      "PoetName": "孟宾于",
      "Form": "七绝",
      "Tags": [
        "唐代",
        "孟宾于"
      ],
      "Contents": [
        "独宿大中年里寺，",
        "樊笼得出事无心。",
        "寒山梦觉一声磬，",
        "霜叶满林秋正深。"
      ]
    },
    {
      "_id": null,
      "Name": "献主司",
      "PoetId": "d408ad5438544bcc90c21c2bcfd61256",
      "PoetName": "孟宾于",
      "Form": "七绝",
      "Tags": [
        "唐代",
        "孟宾于"
      ],
      "Contents": [
        "那堪雨后更闻蝉，",
        "溪隔重湖路七千。",
        "忆昔故园杨柳岸，",
        "全家送上渡头船。"
      ]
    },
    {
      "_id": null,
      "Name": "蟠溪怀古",
      "PoetId": "d408ad5438544bcc90c21c2bcfd61256",
      "PoetName": "孟宾于",
      "Form": "五律",
      "Tags": [
        "唐代",
        "孟宾于"
      ],
      "Contents": [
        "良哉吕尚父，",
        "深隐始归周。",
        "钓石千年在，",
        "春风一水流。",
        "松根盘藓石，",
        "花影卧沙鸥。",
        "谁更怀韬术，",
        "追思古渡头。"
      ]
    },
    {
      "_id": null,
      "Name": "题梅仙馆",
      "PoetId": "d408ad5438544bcc90c21c2bcfd61256",
      "PoetName": "孟宾于",
      "Form": "七绝",
      "Tags": [
        "唐代",
        "孟宾于"
      ],
      "Contents": [
        "仙界路遥云缥缈，",
        "古坛风冷叶萧骚。",
        "后来岂合言淹滞，",
        "一尉升腾道最高。"
      ]
    },
    {
      "_id": null,
      "Name": "题颜氏亭宇",
      "PoetId": "d408ad5438544bcc90c21c2bcfd61256",
      "PoetName": "孟宾于",
      "Form": "七绝",
      "Tags": [
        "唐代",
        "孟宾于"
      ],
      "Contents": [
        "园林萧洒闻来久，",
        "欲访因循二十秋。",
        "今日开襟吟不尽，",
        "碧山重叠水长流。"
      ]
    }
  ]
}