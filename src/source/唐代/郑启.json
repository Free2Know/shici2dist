{
  "_id": "28c06eb8b1854dafb44eab97da5f257a",
  "Name": "郑启",
  "Description": "郑启，宜春人，谷之兄也。诗三首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "严塘经乱书事",
      "PoetId": "28c06eb8b1854dafb44eab97da5f257a",
      "PoetName": "郑启",
      "Form": "未知",
      "Tags": [
        "唐代",
        "郑启"
      ],
      "Contents": [
        "尘生宫阙雾濛濛，",
        "万骑龙飞幸蜀中。",
        "在野傅岩君不梦，",
        "乘轩卫懿鹤何功？",
        "虽知四海同盟久，",
        "未合中原武备空。",
        "星落夜原妖气满，",
        "汉家麟阁待英雄。",
        "梁园皓色月如珪，",
        "清景伤时一惨凄。",
        "未见山前归牧马，",
        "犹闻江上带征鞞。",
        "鲲为鱼队潜鳞困，",
        "鹤处鸡群病翅低。",
        "正是四郊多垒日，",
        "波涛早晚静鲸鲵。"
      ]
    },
    {
      "_id": null,
      "Name": "邓表山",
      "PoetId": "28c06eb8b1854dafb44eab97da5f257a",
      "PoetName": "郑启",
      "Form": "七律",
      "Tags": [
        "唐代",
        "郑启"
      ],
      "Contents": [
        "白日三清此上时，",
        "观开山下彩云飞。",
        "仙坛丹灶灵犹在，",
        "鹤驾清朝去不归。",
        "晋末几迁陵谷改，",
        "尘中空换子孙非。",
        "松花落尽无消息，",
        "半夜疏钟彻翠微。"
      ]
    }
  ]
}