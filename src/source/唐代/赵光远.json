{
  "_id": "7cee660c37ac4939b640f36424447bee",
  "Name": "赵光远",
  "Description": "华州刺史骘之子，不第而没。光化中，韦庄奏赠官。诗三首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "咏手二首",
      "PoetId": "7cee660c37ac4939b640f36424447bee",
      "PoetName": "赵光远",
      "Form": "未知",
      "Tags": [
        "唐代",
        "赵光远"
      ],
      "Contents": [
        "妆成皓腕洗凝脂，",
        "背接红巾掬水时。",
        "薄雾袖中拈玉斝，",
        "斜阳屏上撚青丝。",
        "唤人急拍临前槛，",
        "摘杏高揎近曲池。",
        "好是琵琶弦畔见，",
        "细圆无节玉参差。",
        "撚玉搓琼软复圆，",
        "绿窗谁见上琴弦。",
        "慢笼彩笔闲书字，",
        "斜指瑶阶笑打钱。",
        "炉面试香添麝炷，",
        "舌头轻点贴金钿。",
        "象床珍簟宫棋处，",
        "拈定文楸占角边。"
      ]
    },
    {
      "_id": null,
      "Name": "题妓莱儿壁",
      "PoetId": "7cee660c37ac4939b640f36424447bee",
      "PoetName": "赵光远",
      "Form": "七律",
      "Tags": [
        "唐代",
        "赵光远"
      ],
      "Contents": [
        "鱼钥兽环斜掩门，",
        "萋萋芳草忆王孙。",
        "醉凭青琐窥韩寿，",
        "闲掷金梭恼谢鲲。",
        "不夜珠光连玉匣，",
        "辟寒钗影落瑶尊。",
        "欲知肠断相思处，",
        "役尽江淹别后魂。"
      ]
    }
  ]
}