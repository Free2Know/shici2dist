{
  "_id": "0eb47d6897fe4f6fab02bcffe73e28f9",
  "Name": "崔曙",
  "Description": "崔曙，宋州人。开元二十六年登进士第，以《试明堂火珠》诗得名。诗一卷。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "九日登望仙台呈刘明府",
      "PoetId": "0eb47d6897fe4f6fab02bcffe73e28f9",
      "PoetName": "崔曙",
      "Form": "七律",
      "Tags": [
        "唐代",
        "崔曙"
      ],
      "Contents": [
        "汉文皇帝有高台，",
        "此日登临曙色开。",
        "三晋云山皆北向，",
        "二陵风雨自东来。",
        "关门令尹谁能识，",
        "河上仙翁去不回。",
        "且欲近寻彭泽宰，",
        "陶然共醉菊花杯。"
      ]
    },
    {
      "_id": null,
      "Name": "古意",
      "PoetId": "0eb47d6897fe4f6fab02bcffe73e28f9",
      "PoetName": "崔曙",
      "Form": "未知",
      "Tags": [
        "唐代",
        "崔曙"
      ],
      "Contents": [
        "绿笋总成竹，",
        "红花亦成子。",
        "能当此时好，",
        "独自幽闺里。",
        "夜夜苦更长，",
        "愁来不如死。"
      ]
    },
    {
      "_id": null,
      "Name": "同诸公谒启母祠",
      "PoetId": "0eb47d6897fe4f6fab02bcffe73e28f9",
      "PoetName": "崔曙",
      "Form": "五律",
      "Tags": [
        "唐代",
        "崔曙"
      ],
      "Contents": [
        "閟宫凌紫微，",
        "芳草闭闲扉。",
        "帝子复何在，",
        "王孙游不归。",
        "春风鸣玉佩，",
        "暮雨拂灵衣。",
        "岂但湘江口，",
        "能令怀二妃。"
      ]
    },
    {
      "_id": null,
      "Name": "奉试明堂火珠",
      "PoetId": "0eb47d6897fe4f6fab02bcffe73e28f9",
      "PoetName": "崔曙",
      "Form": "五律",
      "Tags": [
        "唐代",
        "崔曙"
      ],
      "Contents": [
        "正位开重屋，",
        "凌空出火珠。",
        "夜来双月满，",
        "曙后一星孤。",
        "天净光难灭，",
        "云生望欲无。",
        "遥知太平代，",
        "国宝在名都。"
      ]
    },
    {
      "_id": null,
      "Name": "奉酬中书相公至日圆丘摄事，合于中……",
      "PoetId": "0eb47d6897fe4f6fab02bcffe73e28f9",
      "PoetName": "崔曙",
      "Form": "未知",
      "Tags": [
        "唐代",
        "崔曙"
      ],
      "Contents": [
        "典籍开书府，",
        "恩荣避鼎司。",
        "郊丘资有事，",
        "斋戒守无为。",
        "宿雾蒙琼树，",
        "馀香覆玉墀。",
        "进经逢乙夜，",
        "展礼值明时。",
        "勋共山河列，",
        "名同竹帛垂。",
        "年年佐尧舜，",
        "相与致雍熙。"
      ]
    },
    {
      "_id": null,
      "Name": "宿大通和尚塔，敬赠如上人，兼呈常……",
      "PoetId": "0eb47d6897fe4f6fab02bcffe73e28f9",
      "PoetName": "崔曙",
      "Form": "未知",
      "Tags": [
        "唐代",
        "崔曙"
      ],
      "Contents": [
        "支公已寂灭，",
        "影塔山上古。",
        "更有真僧来，",
        "道场救诸苦。",
        "一承微妙法，",
        "寓宿清净土。",
        "身心能自观，",
        "色相了无取。",
        "森森松映月，",
        "漠漠云近户。",
        "岭外飞电明，",
        "夜来前山雨。",
        "然灯见栖鸽，",
        "作礼闻信鼓。",
        "晓霁南轩开，",
        "秋华净天宇。",
        "愿言出世尘，",
        "谢尔申及甫。"
      ]
    },
    {
      "_id": null,
      "Name": "对雨送郑陵",
      "PoetId": "0eb47d6897fe4f6fab02bcffe73e28f9",
      "PoetName": "崔曙",
      "Form": "五绝",
      "Tags": [
        "唐代",
        "崔曙"
      ],
      "Contents": [
        "别愁复经雨，",
        "别泪还如霰。",
        "寄心海上云，",
        "千里常相见。"
      ]
    },
    {
      "_id": null,
      "Name": "山下晚晴",
      "PoetId": "0eb47d6897fe4f6fab02bcffe73e28f9",
      "PoetName": "崔曙",
      "Form": "五律",
      "Tags": [
        "唐代",
        "崔曙"
      ],
      "Contents": [
        "寥寥远天净，",
        "溪路何空濛。",
        "斜光照疏雨，",
        "秋气生白虹。",
        "云尽山色暝，",
        "萧条西北风。",
        "故林归宿处，",
        "一叶下梧桐。"
      ]
    },
    {
      "_id": null,
      "Name": "嵩山寻冯炼师不遇",
      "PoetId": "0eb47d6897fe4f6fab02bcffe73e28f9",
      "PoetName": "崔曙",
      "Form": "未知",
      "Tags": [
        "唐代",
        "崔曙"
      ],
      "Contents": [
        "青溪访道凌烟曙，",
        "王子仙成已飞去。",
        "更值空山雷雨时，",
        "云林薄暮归何处。",
        "第一百五十六卷"
      ]
    },
    {
      "_id": null,
      "Name": "早发交崖山还太室作",
      "PoetId": "0eb47d6897fe4f6fab02bcffe73e28f9",
      "PoetName": "崔曙",
      "Form": "未知",
      "Tags": [
        "唐代",
        "崔曙"
      ],
      "Contents": [
        "东林气微白，",
        "寒鸟急高翔。",
        "吾亦自兹去，",
        "北山归草堂。",
        "仲冬正三五，",
        "日月遥相望。",
        "萧萧过颍上，",
        "曨曨辨少阳。",
        "川冰生积雪，",
        "野火出枯桑。",
        "独往路难尽，",
        "穷阴人易伤。",
        "伤此无衣客，",
        "如何蒙雪霜。"
      ]
    },
    {
      "_id": null,
      "Name": "登水门楼，见亡友张贞期题望黄河诗……",
      "PoetId": "0eb47d6897fe4f6fab02bcffe73e28f9",
      "PoetName": "崔曙",
      "Form": "未知",
      "Tags": [
        "唐代",
        "崔曙"
      ],
      "Contents": [
        "吾友东南美，",
        "昔闻登此楼。",
        "人随川上逝，",
        "书向壁中留。",
        "严子好真隐，",
        "谢公耽远游。",
        "清风初作颂，",
        "暇日复销忧。",
        "时与文字古，",
        "迹将山水幽。",
        "已孤苍生望，",
        "空见黄河流。",
        "流落年将晚，",
        "悲凉物已秋。",
        "天高不可问，",
        "掩泣赴行舟。"
      ]
    },
    {
      "_id": null,
      "Name": "缑山庙",
      "PoetId": "0eb47d6897fe4f6fab02bcffe73e28f9",
      "PoetName": "崔曙",
      "Form": "五律",
      "Tags": [
        "唐代",
        "崔曙"
      ],
      "Contents": [
        "遗庙宿阴阴，",
        "孤峰映绿林。",
        "步随仙路远，",
        "意入道门深。",
        "涧水流年月，",
        "山云变古今。",
        "只闻风竹里，",
        "犹有凤笙音。"
      ]
    },
    {
      "_id": null,
      "Name": "送薛据之宋州",
      "PoetId": "0eb47d6897fe4f6fab02bcffe73e28f9",
      "PoetName": "崔曙",
      "Form": "未知",
      "Tags": [
        "唐代",
        "崔曙"
      ],
      "Contents": [
        "无媒嗟失路，",
        "有道亦乘流。",
        "客处不堪别，",
        "异乡应共愁。",
        "我生早孤贱，",
        "沦落居此州。",
        "风土至今忆，",
        "山河皆昔游。",
        "一从文章事，",
        "两京春复秋。",
        "君去问相识，",
        "几人今白头。"
      ]
    },
    {
      "_id": null,
      "Name": "途中晓发",
      "PoetId": "0eb47d6897fe4f6fab02bcffe73e28f9",
      "PoetName": "崔曙",
      "Form": "五律",
      "Tags": [
        "唐代",
        "崔曙"
      ],
      "Contents": [
        "晓霁长风里，",
        "劳歌赴远期。",
        "云轻归海疾，",
        "月满下山迟。",
        "旅望因高尽，",
        "乡心遇物悲。",
        "故林遥不见，",
        "况在落花时。"
      ]
    },
    {
      "_id": null,
      "Name": "颍阳东溪怀古",
      "PoetId": "0eb47d6897fe4f6fab02bcffe73e28f9",
      "PoetName": "崔曙",
      "Form": "未知",
      "Tags": [
        "唐代",
        "崔曙"
      ],
      "Contents": [
        "灵溪氛雾歇，",
        "皎镜清心颜。",
        "空色不映水，",
        "秋声多在山。",
        "世人久疏旷，",
        "万物皆自闲。",
        "白鹭寒更浴，",
        "孤云晴未还。",
        "昔时让王者，",
        "此地闭玄关。",
        "无以蹑高步，",
        "凄凉岑壑间。"
      ]
    }
  ]
}