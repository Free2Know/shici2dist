{
  "_id": "10c20534b13e4a8f9cdadc7b6044a7d6",
  "Name": "王泠然",
  "Description": "王泠然，开元五年登第。王丘典吏部选时，尝被奖拔。官校书郎，急于仕进，有上张说书，称公之用人盖已多矣，仆之思用其来久矣，仆虽不佞，亦相公一株桃李也。诗四首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "古木卧平沙",
      "PoetId": "10c20534b13e4a8f9cdadc7b6044a7d6",
      "PoetName": "王泠然",
      "Form": "五律",
      "Tags": [
        "唐代",
        "王泠然"
      ],
      "Contents": [
        "古木卧平沙，",
        "摧残岁月赊。",
        "有根横水石，",
        "无叶拂烟霞。",
        "春至苔为叶，",
        "冬来雪作花。",
        "不逢星汉使，",
        "谁辨是灵槎。"
      ]
    },
    {
      "_id": null,
      "Name": "夜光篇",
      "PoetId": "10c20534b13e4a8f9cdadc7b6044a7d6",
      "PoetName": "王泠然",
      "Form": "未知",
      "Tags": [
        "唐代",
        "王泠然"
      ],
      "Contents": [
        "游人夜到汝阳间，",
        "夜色冥濛不解颜。",
        "谁家暗起寒山烧，",
        "因此明中得见山。",
        "山头山下须臾满，",
        "历险缘深无暂断。",
        "焦声散著群树鸣，",
        "炎气傍林一川暖。",
        "是时西北多海风，",
        "吹上连天光更雄。",
        "浊烟熏月黑，",
        "高艳爇云红。",
        "初谓炼丹仙灶里，",
        "还疑铸剑神谿中。",
        "划为飞电来照物，",
        "乍作流星并上空。",
        "西山无草光已灭，",
        "东顶荧荧犹未绝。",
        "沸汤空谷数道水，",
        "融盖阴崖几年雪。",
        "两京贫病若为居，",
        "四壁皆成凿照馀。",
        "未得贵游同秉烛，",
        "唯将半影借披书。"
      ]
    },
    {
      "_id": null,
      "Name": "汴堤柳",
      "PoetId": "10c20534b13e4a8f9cdadc7b6044a7d6",
      "PoetName": "王泠然",
      "Form": "未知",
      "Tags": [
        "唐代",
        "王泠然"
      ],
      "Contents": [
        "隋家天子忆扬州，",
        "厌坐深宫傍海游。",
        "穿地凿山开御路，",
        "鸣笳叠鼓泛清流。",
        "流从巩北分河口，",
        "直到淮南种官柳。",
        "功成力尽人旋亡，",
        "代谢年移树空有。",
        "当时彩女侍君王，",
        "绣帐旌门对柳行。",
        "青叶交垂连幔色，",
        "白花飞度染衣香。",
        "今日摧残何用道，",
        "数里曾无一枝好。",
        "驿骑征帆损更多，",
        "山精野魅藏应老。",
        "凉风八月露为霜，",
        "日夜孤舟入帝乡。",
        "河畔时时闻木落，",
        "客中无不泪沾裳。"
      ]
    },
    {
      "_id": null,
      "Name": "淮南寄舍弟",
      "PoetId": "10c20534b13e4a8f9cdadc7b6044a7d6",
      "PoetName": "王泠然",
      "Form": "未知",
      "Tags": [
        "唐代",
        "王泠然"
      ],
      "Contents": [
        "昔予从不调，",
        "经岁旅淮源。",
        "念尔长相失，",
        "何时返故园。",
        "寄书迷处所，",
        "分袂隔凉温。",
        "远道俱为客，",
        "他乡共在原。",
        "归情春伴雁，",
        "愁泣夜随猿。",
        "愧见高堂上，",
        "朝朝独倚门。"
      ]
    }
  ]
}