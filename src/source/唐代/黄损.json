{
  "_id": "5b934ab8dc6745918c1d90b502e0a6fc",
  "Name": "黄损",
  "Description": "字益之，连州人。梁龙德二年登进士第，仕南汉刘  ，累官尚书仆射。有《桂香集》，今存诗四首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "书壁",
      "PoetId": "5b934ab8dc6745918c1d90b502e0a6fc",
      "PoetName": "黄损",
      "Form": "七绝",
      "Tags": [
        "唐代",
        "黄损"
      ],
      "Contents": [
        "一别人间岁月多，",
        "归来人事已销磨。",
        "惟有门前鉴池水，",
        "春风不改旧时波。"
      ]
    },
    {
      "_id": null,
      "Name": "公子行",
      "PoetId": "5b934ab8dc6745918c1d90b502e0a6fc",
      "PoetName": "黄损",
      "Form": "五律",
      "Tags": [
        "唐代",
        "黄损"
      ],
      "Contents": [
        "春草绿绵绵，",
        "骄骖骤暖烟。",
        "微风飘乐韵，",
        "半日醉花边。",
        "打鹊抛金盏，",
        "招人举玉鞭。",
        "田翁与蚕妇，",
        "平地看神仙。"
      ]
    },
    {
      "_id": null,
      "Name": "出山吟",
      "PoetId": "5b934ab8dc6745918c1d90b502e0a6fc",
      "PoetName": "黄损",
      "Form": "七律",
      "Tags": [
        "唐代",
        "黄损"
      ],
      "Contents": [
        "来书初出白云扃，",
        "乍蹑秋风马走轻。",
        "远近留连分岳色，",
        "别离呜咽乱泉声。",
        "休将巢许争喧杂，",
        "自共伊皋论太平。",
        "昨夜细看云色里，",
        "进贤星座甚分明。"
      ]
    },
    {
      "_id": null,
      "Name": "句",
      "PoetId": "5b934ab8dc6745918c1d90b502e0a6fc",
      "PoetName": "黄损",
      "Form": "未知",
      "Tags": [
        "唐代",
        "黄损"
      ],
      "Contents": [
        "机关才运动，",
        "胜败便相随。",
        "忽遇南迁客，",
        "若为西入心。",
        "往来三岛近，",
        "活计一囊空。",
        "三通明主诏，",
        "一片白云心。",
        "扫地待明月，",
        "踏花迎野僧。",
        "水谙彭泽阔，",
        "山忆武陵深。",
        "金镫冷光风宛转，",
        "锦袍红润雨霏微。",
        "高齐日月方为道，",
        "动合乾坤始是心。",
        "傍水野禽通体白，",
        "饤盘山果半边红。",
        "而今世上多离别，",
        "莫向相思树下啼。"
      ]
    },
    {
      "_id": null,
      "Name": "读史",
      "PoetId": "5b934ab8dc6745918c1d90b502e0a6fc",
      "PoetName": "黄损",
      "Form": "五律",
      "Tags": [
        "唐代",
        "黄损"
      ],
      "Contents": [
        "逐鹿走红尘，",
        "炎炎火德新。",
        "家肥生孝子，",
        "国霸有余臣。",
        "帝道云龙合，",
        "民心草木春。",
        "须知烟阁上，",
        "一半老儒真。"
      ]
    }
  ]
}