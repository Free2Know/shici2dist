{
  "_id": "4b0b76349fb2453da4c54019294d98e0",
  "Name": "崔日知",
  "Description": "崔日知，字子骏，日用从父兄也。有吏干。景云中，为洺州司马，以讨谯王重福功，累迁京兆尹，为御史李如璧所劾，左迁歙县丞，后为太常卿。自以历任年久，每朝士参集，常与尚书同列，时人号为尚书里行。诗二首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "冬日述怀奉呈韦祭酒张左丞兰台名贤",
      "PoetId": "4b0b76349fb2453da4c54019294d98e0",
      "PoetName": "崔日知",
      "Form": "未知",
      "Tags": [
        "唐代",
        "崔日知"
      ],
      "Contents": [
        "弱龄好经籍，",
        "披卷即怡然。",
        "覃精四十载，",
        "驰骋数千言。",
        "孔壁采遗篆，",
        "周韦考绝编。",
        "袁公论剑术，",
        "孙子叙兵篇。",
        "鲁史君臣道，",
        "姬书日月悬。",
        "从师改炎燠，",
        "负笈遍山川。",
        "上异西河夏，",
        "中非北海玄。",
        "光荣拾青紫，",
        "名价接通贤。",
        "既重万钟乐，",
        "宁思二顷田。",
        "长戟同分虎，",
        "高冠亚附蝉。",
        "晚怀重虚旷，",
        "养志息雕镌。",
        "登高惭思拙，",
        "匠物谢情妍。",
        "不慕张平子，",
        "宁希王仲宣。",
        "谁谓登龙日，",
        "翻成刻鹄年。",
        "循循劳善诱，",
        "轧轧思微牵。",
        "琢磨才既竭，",
        "钻仰德弥坚。",
        "朽木诚为谕，",
        "扪心徒自怜。",
        "终期吞鸟梦，",
        "振翼上云烟。",
        "赋成先掷地，",
        "词高直掞天。",
        "更执抠衣礼，",
        "仍开函丈筵。",
        "雾披槐市蔼，",
        "水静璧池圆。",
        "愿逐从风叶，",
        "飞舞翰林前。"
      ]
    },
    {
      "_id": null,
      "Name": "奉酬韦祭酒偶游龙门北溪，忽怀骊山……",
      "PoetId": "4b0b76349fb2453da4c54019294d98e0",
      "PoetName": "崔日知",
      "Form": "未知",
      "Tags": [
        "唐代",
        "崔日知"
      ],
      "Contents": [
        "夙龄秉微尚，",
        "中年忽有邻。",
        "以兹山水癖，",
        "遂得狎通人。",
        "迨我咸京道，",
        "闻君别业新。",
        "岩前窥石镜，",
        "河畔踏芳茵。",
        "既怜伊浦绿，",
        "复忆灞池春。",
        "连词谢家子，",
        "同欢冀野宾。",
        "趣闲鱼共乐，",
        "情洽鸟来驯。",
        "讵念昔游者，",
        "只命独留秦。",
        "萧条颖阳恋，",
        "冲漠汉阴真。",
        "无由陪胜躅，",
        "空此玩书筠。"
      ]
    }
  ]
}