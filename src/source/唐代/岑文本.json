{
  "_id": "632d03978c524916b473a064e77affaf",
  "Name": "岑文本",
  "Description": "岑文本，字景仁，邓州人。沉敏有姿仪，博综经史，美谈论，善属文。贞观初，除秘书郎。上籍田、三元二颂，辞甚工。擢中书舍人，所草诏诰或繁凑，即命书童六七人，随口并写，须臾悉成。时中书侍郎颜师古以谴罢，太宗曰：\"朕自举一人。\"乃以授文本，先与令狐德芬撰周史，史论多出文本。及史成，封江陵县子",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "冬日宴于庶子宅各赋一字得平",
      "PoetId": "632d03978c524916b473a064e77affaf",
      "PoetName": "岑文本",
      "Form": "五律",
      "Tags": [
        "唐代",
        "岑文本"
      ],
      "Contents": [
        "金兰笃惠好，",
        "尊酒畅生平。",
        "既欣投辖赏，",
        "暂缓望乡情。",
        "爱景含霜晦，",
        "落照带风轻。",
        "于兹欢宴洽，",
        "宠辱讵相惊。"
      ]
    },
    {
      "_id": null,
      "Name": "奉和正日临朝",
      "PoetId": "632d03978c524916b473a064e77affaf",
      "PoetName": "岑文本",
      "Form": "未知",
      "Tags": [
        "唐代",
        "岑文本"
      ],
      "Contents": [
        "时雍表昌运，",
        "日正叶灵符。",
        "德兼三代礼，",
        "功包四海图。",
        "逾沙纷在列，",
        "执玉俨相趋。",
        "清跸喧辇道，",
        "张乐骇天衢。",
        "拂蜺九旗映，",
        "仪凤八音殊。",
        "佳气浮仙掌，",
        "熏风绕帝梧。",
        "天文光七政，",
        "皇恩被九区。",
        "方陪瘗玉礼，",
        "珥笔岱山隅。"
      ]
    },
    {
      "_id": null,
      "Name": "奉述飞白书势",
      "PoetId": "632d03978c524916b473a064e77affaf",
      "PoetName": "岑文本",
      "Form": "五律",
      "Tags": [
        "唐代",
        "岑文本"
      ],
      "Contents": [
        "六文开玉篆，",
        "八体曜银书。",
        "飞毫列锦绣，",
        "拂素起龙鱼。",
        "凤举崩云绝，",
        "鸾惊游雾疏。",
        "别有临池草，",
        "恩沾垂露馀。"
      ]
    },
    {
      "_id": null,
      "Name": "安德山池宴集",
      "PoetId": "632d03978c524916b473a064e77affaf",
      "PoetName": "岑文本",
      "Form": "未知",
      "Tags": [
        "唐代",
        "岑文本"
      ],
      "Contents": [
        "甲第多清赏，",
        "芳辰命羽卮。",
        "书帷通行径，",
        "琴台枕槿篱。",
        "池疑夜壑徙，",
        "山似郁洲移。",
        "雕楹网萝薜，",
        "激濑合埙篪。",
        "鸟戏翻新叶，",
        "鱼跃动清漪。",
        "自得淹留趣，",
        "宁劳攀桂枝。"
      ]
    }
  ]
}