{
  "_id": "4bb7ae51d88749adacc4b1eb2addc005",
  "Name": "李元纮",
  "Description": "李元纮，字大纲，京兆万年人。本姓丙氏，曾祖粲率众归高祖，因赐姓。元纮初为雍州司户，太平公主占民碾硙，元纮断还民。雍州长史窦怀贞惧势，促令改断。元纮大署判后曰：\"南州可移，此断不可摇。\"开元初，擢京兆尹。帝欲用为尚书，执政以其资浅，乃拜户部侍郎。寻进中书侍郎，同中书门下平章事。元纮当国峻崖，检抑奔竞，家无储积，宋璟尝称之。诗三首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "奉和圣制送张说上集贤学士赐宴",
      "PoetId": "4bb7ae51d88749adacc4b1eb2addc005",
      "PoetName": "李元纮",
      "Form": "未知",
      "Tags": [
        "唐代",
        "李元纮"
      ],
      "Contents": [
        "硕儒延凤沼，",
        "金马被鸿私。",
        "馔玉趋丹禁，",
        "笺花降紫墀。",
        "衔恩倾旨酒，",
        "鼓舞咏康时。",
        "暂觏群书缉，",
        "逾昭盛业丕。",
        "接筵欣有命，",
        "搦管愧无词。",
        "自惊一何幸，",
        "太阳还及葵。"
      ]
    },
    {
      "_id": null,
      "Name": "相思怨",
      "PoetId": "4bb7ae51d88749adacc4b1eb2addc005",
      "PoetName": "李元纮",
      "Form": "五律",
      "Tags": [
        "唐代",
        "李元纮"
      ],
      "Contents": [
        "望月思氛氲，",
        "朱衾懒更熏。",
        "春生翡翠帐，",
        "花点石榴裙。",
        "燕语时惊妾，",
        "莺啼转忆君。",
        "交河一万里，",
        "仍隔数重云。"
      ]
    },
    {
      "_id": null,
      "Name": "绿墀怨",
      "PoetId": "4bb7ae51d88749adacc4b1eb2addc005",
      "PoetName": "李元纮",
      "Form": "五律",
      "Tags": [
        "唐代",
        "李元纮"
      ],
      "Contents": [
        "征马噪金珂，",
        "嫖姚向北河。",
        "绿苔行迹少，",
        "红粉泪痕多。",
        "宝屋粘花絮，",
        "银筝覆网罗。",
        "别君如昨日，",
        "青海雁频过。"
      ]
    }
  ]
}