{
  "_id": "56d62b7ea8d14cf08430ef78aaa07e52",
  "Name": "苏晋",
  "Description": "苏晋，数岁能属文，作《八卦论》。吏部侍郎房颖叔、秘书少监王绍，见而叹曰：\"后来之王粲也。\"应进士，又举大礼科，皆上第。先天中，累迁中书舍人，崇文馆学士。明皇监国，每有制命，皆晋及贾曾稿定。数进谠言，以父珦年老，乞解职归侍。开元十四年，为吏部侍郎。知选事，多赏拔。终太子左庶子。诗二首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "奉和圣制送张说巡边",
      "PoetId": "56d62b7ea8d14cf08430ef78aaa07e52",
      "PoetName": "苏晋",
      "Form": "未知",
      "Tags": [
        "唐代",
        "苏晋"
      ],
      "Contents": [
        "方汉比周年，",
        "兴王合在宣。",
        "亟闻降虏拜，",
        "复睹出师篇。",
        "祈父万邦式，",
        "英猷三略传。",
        "算车申夏政，",
        "茇舍启戎田。",
        "严问盟胡苑，",
        "军容济洛川。",
        "皇情怅关旆，",
        "诏饯列郊筵。",
        "路接禁园草，",
        "池分御井莲。",
        "离声轸去角，",
        "居念断归蝉。",
        "三捷岂云尔，",
        "七擒良信然。",
        "具僚诚寄望，",
        "奏凯秋风前。"
      ]
    },
    {
      "_id": null,
      "Name": "过贾六",
      "PoetId": "56d62b7ea8d14cf08430ef78aaa07e52",
      "PoetName": "苏晋",
      "Form": "五律",
      "Tags": [
        "唐代",
        "苏晋"
      ],
      "Contents": [
        "主人病且闲，",
        "客来情弥适。",
        "一酌复一笑，",
        "不知日将夕。",
        "昨来属欢游，",
        "于今尽成昔。",
        "努力持所趣，",
        "空名定何益。"
      ]
    }
  ]
}