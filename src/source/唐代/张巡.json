{
  "_id": "9351b0ec1f9241f39e5dfd047b183a07",
  "Name": "张巡",
  "Description": "张巡，蒲州河东人。开元末，举进士第三，以书判拔萃入等。天宝中，为真源令。禄山之乱，巡起兵讨贼。后至睢阳，与太守许远婴城固守经年，乏食，城陷死之。巡博通群书，为文操纸笔立就。有《谢金吾表》云：\"想峨眉之碧峰，豫游西蜀；追绿耳于悬圃，保寿南山。臣被围四十七日，凡一千八百馀战。当臣效命之时，是贼灭亡之日。\"文辞悲壮，读者哀之。诗二首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "守睢阳作",
      "PoetId": "9351b0ec1f9241f39e5dfd047b183a07",
      "PoetName": "张巡",
      "Form": "未知",
      "Tags": [
        "唐代",
        "张巡"
      ],
      "Contents": [
        "接战春来苦，",
        "孤城日渐危。",
        "合围侔月晕，",
        "分守若鱼丽。",
        "屡厌黄尘起，",
        "时将白羽挥。",
        "裹疮犹出阵，",
        "饮血更登陴。",
        "忠信应难敌，",
        "坚贞谅不移。",
        "无人报天子，",
        "心计欲何施。"
      ]
    },
    {
      "_id": null,
      "Name": "闻笛",
      "PoetId": "9351b0ec1f9241f39e5dfd047b183a07",
      "PoetName": "张巡",
      "Form": "五律",
      "Tags": [
        "唐代",
        "张巡"
      ],
      "Contents": [
        "岧峣试一临，",
        "虏骑附城阴。",
        "不辨风尘色，",
        "安知天地心。",
        "营开边月近，",
        "战苦阵云深。",
        "旦夕更楼上，",
        "遥闻横笛音。"
      ]
    }
  ]
}