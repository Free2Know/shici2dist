{
  "_id": "cd1f1e3124a342d98be6856b9a1a7ab5",
  "Name": "张均",
  "Description": "张均，说长子。开元中历官大理卿。受禄山伪命为中书令。肃宗立，免死，长流合浦。集二十卷，今存诗七首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "九日巴丘登高",
      "PoetId": "cd1f1e3124a342d98be6856b9a1a7ab5",
      "PoetName": "张均",
      "Form": "五律",
      "Tags": [
        "唐代",
        "张均"
      ],
      "Contents": [
        "客心惊暮序，",
        "宾雁下沧洲。",
        "共赏重阳节，",
        "言寻戏马游。",
        "湖风扶戍柳，",
        "江雨暗山楼。",
        "且酌东篱酒，",
        "聊祛南国忧。"
      ]
    },
    {
      "_id": null,
      "Name": "和尹懋登南楼",
      "PoetId": "cd1f1e3124a342d98be6856b9a1a7ab5",
      "PoetName": "张均",
      "Form": "五律",
      "Tags": [
        "唐代",
        "张均"
      ],
      "Contents": [
        "客来已两春，",
        "更瞻韶光早。",
        "花鸟既环合，",
        "江山复骈抱。",
        "楼形写北潭，",
        "堞势凌青岛。",
        "白云谢归雁，",
        "驰怀洛阳道。"
      ]
    },
    {
      "_id": null,
      "Name": "和尹懋秋夜游灉湖二首",
      "PoetId": "cd1f1e3124a342d98be6856b9a1a7ab5",
      "PoetName": "张均",
      "Form": "未知",
      "Tags": [
        "唐代",
        "张均"
      ],
      "Contents": [
        "远水沉西日，",
        "寒沙聚夜鸥。",
        "平湖乘月满，",
        "飞棹接星流。",
        "黄叶鸣凄吹，",
        "苍葭扫暗洲。",
        "愿移沧浦赏，",
        "归待颍川游。",
        "湾潭幽意深，",
        "杳霭涌寒岑。",
        "石痕秋水落，",
        "岚气夕阳沉。",
        "澄彻天为底，",
        "渊玄月作心。",
        "青溪非大隐，",
        "归弄白云浔。"
      ]
    },
    {
      "_id": null,
      "Name": "岳阳晚景",
      "PoetId": "cd1f1e3124a342d98be6856b9a1a7ab5",
      "PoetName": "张均",
      "Form": "五律",
      "Tags": [
        "唐代",
        "张均"
      ],
      "Contents": [
        "晚景寒鸦集，",
        "秋风旅雁归。",
        "水光浮日出，",
        "霞彩映江飞。",
        "洲白芦花吐，",
        "园红柿叶稀。",
        "长沙卑湿地，",
        "九月未成衣。"
      ]
    },
    {
      "_id": null,
      "Name": "江上逢春",
      "PoetId": "cd1f1e3124a342d98be6856b9a1a7ab5",
      "PoetName": "张均",
      "Form": "五律",
      "Tags": [
        "唐代",
        "张均"
      ],
      "Contents": [
        "离忧耿未和，",
        "春虑忽蹉跎。",
        "择木猿知去，",
        "寻泥燕独过。",
        "惊花翻霁日，",
        "垂柳拂烟波。",
        "激意屡怡赏，",
        "无如乡念何。"
      ]
    },
    {
      "_id": null,
      "Name": "流合浦岭外作",
      "PoetId": "cd1f1e3124a342d98be6856b9a1a7ab5",
      "PoetName": "张均",
      "Form": "七绝",
      "Tags": [
        "唐代",
        "张均"
      ],
      "Contents": [
        "瘴江西去火为山，",
        "炎徼南穷鬼作关。",
        "从此更投人境外，",
        "生涯应在有无间。"
      ]
    }
  ]
}