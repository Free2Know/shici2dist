{
  "_id": "9f0608a77bb64846a67ba32e82238e4e",
  "Name": "韩琮",
  "Description": "韩琮，于宣宗时出为湖南观察使，大中十二年（858）被都将石载顺等驱逐，此后失官，无闻。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "二月二日游洛源",
      "PoetId": "9f0608a77bb64846a67ba32e82238e4e",
      "PoetName": "韩琮",
      "Form": "七绝",
      "Tags": [
        "唐代",
        "韩琮"
      ],
      "Contents": [
        "旧苑新晴草似苔，",
        "人还香在踏青回。",
        "今朝此地成惆怅，",
        "已后逢春更莫来。"
      ]
    },
    {
      "_id": null,
      "Name": "云",
      "PoetId": "9f0608a77bb64846a67ba32e82238e4e",
      "PoetName": "韩琮",
      "Form": "七律",
      "Tags": [
        "唐代",
        "韩琮"
      ],
      "Contents": [
        "深惹离情霭落晖，",
        "如车如盖早依依。",
        "山头触石应常在，",
        "天际从龙自不归。",
        "莫向隙窗笼夜月，",
        "好来仙洞湿行衣。",
        "春风淡荡无心后，",
        "见说襄王梦亦稀。"
      ]
    },
    {
      "_id": null,
      "Name": "京西即事",
      "PoetId": "9f0608a77bb64846a67ba32e82238e4e",
      "PoetName": "韩琮",
      "Form": "七律",
      "Tags": [
        "唐代",
        "韩琮"
      ],
      "Contents": [
        "秋草河兰起阵云，",
        "凉州唯向管弦闻。",
        "豺狼毳幕三千帐，",
        "貔虎金戈十万军。",
        "候骑北来惊有说，",
        "戍楼西望悔为文。",
        "昭阳亦待平安火，",
        "谁握旌旗不见勋。"
      ]
    },
    {
      "_id": null,
      "Name": "公子行",
      "PoetId": "9f0608a77bb64846a67ba32e82238e4e",
      "PoetName": "韩琮",
      "Form": "未知",
      "Tags": [
        "唐代",
        "韩琮"
      ],
      "Contents": [
        "紫袖长衫色，",
        "银蝉半臂花。",
        "带装盘水玉，",
        "鞍绣坐云霞。",
        "别殿承恩泽，",
        "飞龙赐渥洼。",
        "控罗青褭辔，",
        "镂象碧熏葩。",
        "意气倾歌舞，",
        "阑珊走钿车。",
        "袖障云缥缈，",
        "钗转凤欹斜。",
        "珠卷迎归箔，",
        "雕笼晃醉纱。",
        "唯无难夜日，",
        "不得似仙家。"
      ]
    },
    {
      "_id": null,
      "Name": "兴平县野中得落星石移置县斋",
      "PoetId": "9f0608a77bb64846a67ba32e82238e4e",
      "PoetName": "韩琮",
      "Form": "五律",
      "Tags": [
        "唐代",
        "韩琮"
      ],
      "Contents": [
        "的的堕芊苍，",
        "茫茫不记年。",
        "几逢疑虎将，",
        "应逐犯牛仙。",
        "择地依兰畹，",
        "题诗间锦钱。",
        "何时成五色，",
        "却上女娲天。"
      ]
    },
    {
      "_id": null,
      "Name": "咏马",
      "PoetId": "9f0608a77bb64846a67ba32e82238e4e",
      "PoetName": "韩琮",
      "Form": "七律",
      "Tags": [
        "唐代",
        "韩琮"
      ],
      "Contents": [
        "曾经伯乐识长鸣，",
        "不似龙行不敢行。",
        "金埒未登嘶若是，",
        "盐车犹驾瘦何惊。",
        "难逢王济知音癖，",
        "欲就燕昭买骏名。",
        "早晚飞黄引同皂，",
        "碧云天上作鸾鸣。"
      ]
    },
    {
      "_id": null,
      "Name": "春愁",
      "PoetId": "9f0608a77bb64846a67ba32e82238e4e",
      "PoetName": "韩琮",
      "Form": "七律",
      "Tags": [
        "唐代",
        "韩琮"
      ],
      "Contents": [
        "金乌长飞玉兔走，",
        "青鬓长青古无有。",
        "秦娥十六语如弦，",
        "未解贪花惜杨柳。",
        "吴鱼岭雁无消息，",
        "水誓兰情别来久。",
        "劝君年少莫游春，",
        "暖风迟日浓于酒。"
      ]
    },
    {
      "_id": null,
      "Name": "晚春江晴寄友人",
      "PoetId": "9f0608a77bb64846a67ba32e82238e4e",
      "PoetName": "韩琮",
      "Form": "五绝",
      "Tags": [
        "唐代",
        "韩琮"
      ],
      "Contents": [
        "晚日低霞绮，",
        "晴山远画眉。",
        "春青河畔草，",
        "不是望乡时。"
      ]
    },
    {
      "_id": null,
      "Name": "暮春送别",
      "PoetId": "9f0608a77bb64846a67ba32e82238e4e",
      "PoetName": "韩琮",
      "Form": "七绝",
      "Tags": [
        "唐代",
        "韩琮"
      ],
      "Contents": [
        "绿暗红稀出凤城，",
        "暮云楼阁古今情。",
        "行人莫听官前水，",
        "流尽年光是此声。"
      ]
    },
    {
      "_id": null,
      "Name": "杂曲歌辞·杨柳枝",
      "PoetId": "9f0608a77bb64846a67ba32e82238e4e",
      "PoetName": "韩琮",
      "Form": "七绝",
      "Tags": [
        "唐代",
        "韩琮"
      ],
      "Contents": [
        "梁苑隋堤事已空，",
        "万条犹舞旧春风。",
        "那堪更想千年后，",
        "谁见杨花入汉宫。"
      ]
    },
    {
      "_id": null,
      "Name": "杨柳枝词",
      "PoetId": "9f0608a77bb64846a67ba32e82238e4e",
      "PoetName": "韩琮",
      "Form": "七绝",
      "Tags": [
        "唐代",
        "韩琮"
      ],
      "Contents": [
        "枝斗纤腰叶斗眉，",
        "春来无处不如丝。",
        "霸陵原上多离别，",
        "少有长条拂地垂。"
      ]
    },
    {
      "_id": null,
      "Name": "柳",
      "PoetId": "9f0608a77bb64846a67ba32e82238e4e",
      "PoetName": "韩琮",
      "Form": "七绝",
      "Tags": [
        "唐代",
        "韩琮"
      ],
      "Contents": [
        "折柳歌中得翠条，",
        "远移金殿种青霄。",
        "上阳宫女含声送，",
        "不忿先归舞细腰。"
      ]
    },
    {
      "_id": null,
      "Name": "牡丹",
      "PoetId": "9f0608a77bb64846a67ba32e82238e4e",
      "PoetName": "韩琮",
      "Form": "五律",
      "Tags": [
        "唐代",
        "韩琮"
      ],
      "Contents": [
        "残花何处藏，",
        "尽在牡丹房。",
        "嫩蕊包金粉，",
        "重葩结绣囊。",
        "云凝巫峡梦，",
        "帘闭景阳妆。",
        "应恨年华促，",
        "迟迟待日长。"
      ]
    },
    {
      "_id": null,
      "Name": "秋晚信州推院亲友或责无书，即事寄答",
      "PoetId": "9f0608a77bb64846a67ba32e82238e4e",
      "PoetName": "韩琮",
      "Form": "未知",
      "Tags": [
        "唐代",
        "韩琮"
      ],
      "Contents": [
        "官信安仁拙，",
        "书非叔夜慵。",
        "谬驰骢马传，",
        "难附鲤鱼封。",
        "万里劳何补，",
        "千年运忝逢。",
        "不量横草力，",
        "虚慕入云踪。",
        "洁水空澄鉴，",
        "持铅亦砺锋。",
        "月寒深夜桂，",
        "霜凛近秋松。",
        "宪摘无逃魏，",
        "冤申得梦冯。",
        "问狸将挟虎，",
        "歼虿敢虞蜂。",
        "商吹移砧调，",
        "春华改镜容。",
        "归期方畹积，",
        "愁思暮山重。",
        "仙鼠犹惊燕，",
        "莎鸡欲变蛩。",
        "唯应碧湘浦，",
        "云落及芙蓉。"
      ]
    },
    {
      "_id": null,
      "Name": "雨",
      "PoetId": "9f0608a77bb64846a67ba32e82238e4e",
      "PoetName": "韩琮",
      "Form": "七律",
      "Tags": [
        "唐代",
        "韩琮"
      ],
      "Contents": [
        "阴云拂地散丝轻，",
        "长得为霖济物名。",
        "夜浦涨归天堑阔，",
        "春风洒入御沟平。",
        "轩车几处归频湿，",
        "罗绮何人去欲生。",
        "不及流他荷叶上，",
        "似珠无数转分明。"
      ]
    },
    {
      "_id": null,
      "Name": "霞",
      "PoetId": "9f0608a77bb64846a67ba32e82238e4e",
      "PoetName": "韩琮",
      "Form": "七律",
      "Tags": [
        "唐代",
        "韩琮"
      ],
      "Contents": [
        "应是行云未拟归，",
        "变成春态媚晴晖。",
        "深如绮色斜分阁，",
        "碎似花光散满衣。",
        "天际欲销重惨淡，",
        "镜中闲照正依稀。",
        "晓来何处低临水，",
        "无限鸳鸯妒不飞。"
      ]
    },
    {
      "_id": null,
      "Name": "露",
      "PoetId": "9f0608a77bb64846a67ba32e82238e4e",
      "PoetName": "韩琮",
      "Form": "七律",
      "Tags": [
        "唐代",
        "韩琮"
      ],
      "Contents": [
        "长随圣泽堕尧天，",
        "濯遍幽兰叶叶鲜。",
        "才喜轻尘销陌上，",
        "已愁新月到阶前。",
        "文腾要地成非久，",
        "珠缀秋荷偶得圆。",
        "几处花枝抱离恨，",
        "晓风残月正潸然。"
      ]
    },
    {
      "_id": null,
      "Name": "颍亭",
      "PoetId": "9f0608a77bb64846a67ba32e82238e4e",
      "PoetName": "韩琮",
      "Form": "七律",
      "Tags": [
        "唐代",
        "韩琮"
      ],
      "Contents": [
        "颍上新亭瞰一川，",
        "几重旧址敞幽关。",
        "寒声北下当轩水，",
        "翠影西来扑槛山。",
        "远目静随孤鹤去，",
        "高情常共白云闲。",
        "知君久负巢由志，",
        "早晚相忘寂寞间。"
      ]
    },
    {
      "_id": null,
      "Name": "题商山店",
      "PoetId": "9f0608a77bb64846a67ba32e82238e4e",
      "PoetName": "韩琮",
      "Form": "七律",
      "Tags": [
        "唐代",
        "韩琮"
      ],
      "Contents": [
        "商山驿路几经过，",
        "未到仙娥见谢娥。",
        "红锦机头抛皓腕，",
        "绿云鬟下送横波。",
        "佯嗔阿母留宾客，",
        "暗为王孙换绮罗。",
        "碧涧门前一条水，",
        "岂知平地有天河。"
      ]
    },
    {
      "_id": null,
      "Name": "题圭峰下长孙家林亭",
      "PoetId": "9f0608a77bb64846a67ba32e82238e4e",
      "PoetName": "韩琮",
      "Form": "七律",
      "Tags": [
        "唐代",
        "韩琮"
      ],
      "Contents": [
        "赵国林亭二百年，",
        "绿苔如毯葛如烟。",
        "闲期竹色摇霜看，",
        "醉惜松声枕月眠。",
        "出树圭峰寒压坐，",
        "入篱沙濑碧流天。",
        "明知富贵非身物，",
        "莫为金章堕地仙。"
      ]
    },
    {
      "_id": null,
      "Name": "风",
      "PoetId": "9f0608a77bb64846a67ba32e82238e4e",
      "PoetName": "韩琮",
      "Form": "七律",
      "Tags": [
        "唐代",
        "韩琮"
      ],
      "Contents": [
        "竞持飘忽意何穷，",
        "为盛为衰半不同。",
        "偃草喜逢新雨后，",
        "鸣条愁听晓霜中。",
        "凉飞玉管来秦甸，",
        "暗袅花枝入楚宫。",
        "莫见东风便无定，",
        "满帆还有济川功。"
      ]
    },
    {
      "_id": null,
      "Name": "骆谷晚望",
      "PoetId": "9f0608a77bb64846a67ba32e82238e4e",
      "PoetName": "韩琮",
      "Form": "七绝",
      "Tags": [
        "唐代",
        "韩琮"
      ],
      "Contents": [
        "秦川如画渭如丝，",
        "去国还家一望时。",
        "公子王孙莫来好，",
        "岭花多是断肠枝。"
      ]
    }
  ]
}