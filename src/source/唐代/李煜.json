{
  "_id": "442bc904030c403b95ed0e5cd675598b",
  "Name": "李煜",
  "Description": "李煜(937-978)，初名从嘉，字重光，号钟隐，南唐中主第六子。徐州人。宋建隆二年（９６１年）在金陵即位，在位十五年，世称李后主。他嗣位的时候，南唐已奉宋正朔，苟安于江南一隅。宋开宝七年（９７４年），宋太祖屡次遣人诏其北上，均辞不去。同年十月，宋兵南下攻金陵。明年十一月城破，后主肉袒出降，被俘到汴京，封违命侯。太宗即位，进封陇西郡公。太平兴国三年（９７８）七夕是他四十二岁生日，宋太宗恨他有“故国不堪回首月明中”之词，命人在宴会上下牵机药将他毒死。追封吴王，葬洛阳邙山。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "一斛珠",
      "PoetId": "442bc904030c403b95ed0e5cd675598b",
      "PoetName": "李煜",
      "Form": "词",
      "Tags": [
        "唐代",
        "李煜"
      ],
      "Contents": [
        "晚妆初过，",
        "沉檀轻注些儿个。",
        "向人微露丁香颗，",
        "一曲清歌，",
        "暂引樱桃破。",
        "罗袖□（“衷”中换邑）残殷色可，",
        "杯深旋被香醪〔氵宛〕。",
        "绣床斜凭娇无那，",
        "烂嚼红茸，",
        "笑向檀郎唾。"
      ]
    },
    {
      "_id": null,
      "Name": "三台令",
      "PoetId": "442bc904030c403b95ed0e5cd675598b",
      "PoetName": "李煜",
      "Form": "五绝",
      "Tags": [
        "唐代",
        "李煜"
      ],
      "Contents": [
        "不寐倦长更，",
        "披衣出户行。",
        "月寒秋竹冷，",
        "风切夜窗声。"
      ]
    },
    {
      "_id": null,
      "Name": "临江仙",
      "PoetId": "442bc904030c403b95ed0e5cd675598b",
      "PoetName": "李煜",
      "Form": "词",
      "Tags": [
        "唐代",
        "李煜"
      ],
      "Contents": [
        "秦楼不见吹箫女，",
        "空馀上苑风光。",
        "粉英含蕊自低昂，",
        "东风恼我，",
        "才发一衿香。",
        "琼窗梦□留残月，",
        "当年得恨何长。",
        "碧阑干外映垂杨，",
        "暂时想见，",
        "如梦懒思量。"
      ]
    },
    {
      "_id": null,
      "Name": "乌夜啼",
      "PoetId": "442bc904030c403b95ed0e5cd675598b",
      "PoetName": "李煜",
      "Form": "词",
      "Tags": [
        "唐代",
        "李煜"
      ],
      "Contents": [
        "昨夜风兼雨，",
        "帘帏飒飒秋声。",
        "烛残漏滴频欹枕，",
        "起坐不能平。",
        "世事漫随流水，",
        "算来一梦浮生。",
        "醉乡路稳宜频到，",
        "此外不堪行。"
      ]
    },
    {
      "_id": null,
      "Name": "九月十日偶书",
      "PoetId": "442bc904030c403b95ed0e5cd675598b",
      "PoetName": "李煜",
      "Form": "七律",
      "Tags": [
        "唐代",
        "李煜"
      ],
      "Contents": [
        "晚雨秋阴酒乍醒，",
        "感时心绪杳难平。",
        "黄花冷落不成艳，",
        "红叶飕飗竞鼓声。",
        "背世返能厌俗态，",
        "偶缘犹未忘多情。",
        "自从双鬓斑斑白，",
        "不学安仁却自惊。"
      ]
    },
    {
      "_id": null,
      "Name": "书灵筵手巾",
      "PoetId": "442bc904030c403b95ed0e5cd675598b",
      "PoetName": "李煜",
      "Form": "五绝",
      "Tags": [
        "唐代",
        "李煜"
      ],
      "Contents": [
        "浮生共憔悴，",
        "壮岁失婵娟。",
        "汗手遗香渍，",
        "痕眉染黛烟。"
      ]
    },
    {
      "_id": null,
      "Name": "书琵琶背",
      "PoetId": "442bc904030c403b95ed0e5cd675598b",
      "PoetName": "李煜",
      "Form": "五绝",
      "Tags": [
        "唐代",
        "李煜"
      ],
      "Contents": [
        "侁自肩如削，",
        "难胜数缕绦。",
        "天香留凤尾，",
        "余暖在檀槽。"
      ]
    },
    {
      "_id": null,
      "Name": "亡后见形诗",
      "PoetId": "442bc904030c403b95ed0e5cd675598b",
      "PoetName": "李煜",
      "Form": "五绝",
      "Tags": [
        "唐代",
        "李煜"
      ],
      "Contents": [
        "异国非所志，",
        "烦劳殊清闲。",
        "惊涛千万里，",
        "无乃见钟山。"
      ]
    },
    {
      "_id": null,
      "Name": "南歌子",
      "PoetId": "442bc904030c403b95ed0e5cd675598b",
      "PoetName": "李煜",
      "Form": "词",
      "Tags": [
        "唐代",
        "李煜"
      ],
      "Contents": [
        "云鬓裁新绿，",
        "霞衣曳晓红。",
        "待歌凝立翠筵中，",
        "一朵彩云何事下巫峰。",
        "趁拍鸾飞镜，",
        "回身燕□空。",
        "莫翻红袖过帘栊，",
        "怕被杨花勾引嫁东风。"
      ]
    },
    {
      "_id": null,
      "Name": "句",
      "PoetId": "442bc904030c403b95ed0e5cd675598b",
      "PoetName": "李煜",
      "Form": "未知",
      "Tags": [
        "唐代",
        "李煜"
      ],
      "Contents": [
        "迢迢牵牛星，",
        "杳在河之阳。",
        "粲粲黄姑女，",
        "耿耿遥相望。",
        "莺狂应有恨，",
        "蝶舞已无多。",
        "（《落花》）揖让月在手，",
        "动摇风满怀。",
        "（《咏扇》）病态如衰弱，",
        "厌厌向五年。",
        "（以下《律髓注》）衰颜一病难牵复，",
        "晓殿君临颇自羞。",
        "冷笑秦皇经远略，",
        "静怜姬满苦时巡。",
        "鬓从今日添新白，",
        "菊是去年依旧黄。",
        "（以下《翰府名谈》）万古到头归一死，",
        "醉乡葬地有高原。",
        "人生不满百，",
        "刚作千年画。",
        "（《野客丛谈》）日映仙云薄，",
        "秋高天碧深。",
        "（《海录碎事》）乌照始潜辉，",
        "龙烛便争秉。",
        "（以下《孔帖》）凝珠满露枝。",
        "游飏日已西，",
        "肃穆寒初至。",
        "九重开扇鹄，",
        "四牖炳灯鱼。",
        "忌觞无算酌。",
        "倾碗更为寿，",
        "深卮递酬宾。"
      ]
    },
    {
      "_id": null,
      "Name": "后庭花破子",
      "PoetId": "442bc904030c403b95ed0e5cd675598b",
      "PoetName": "李煜",
      "Form": "词",
      "Tags": [
        "唐代",
        "李煜"
      ],
      "Contents": [
        "玉树后庭前，",
        "瑶草妆镜边。",
        "去年花不老，",
        "今年月又圆。",
        "莫教偏，",
        "和月和花，",
        "天教长少年。"
      ]
    },
    {
      "_id": null,
      "Name": "喜迁莺",
      "PoetId": "442bc904030c403b95ed0e5cd675598b",
      "PoetName": "李煜",
      "Form": "词",
      "Tags": [
        "唐代",
        "李煜"
      ],
      "Contents": [
        "晓月堕，",
        "宿云微，",
        "无语枕凭欹。",
        "梦回芳草思依依，",
        "天远雁声稀。",
        "啼莺散，",
        "馀花乱，",
        "寂寞画堂深院。",
        "片红休扫尽从伊，",
        "留待舞人归。"
      ]
    },
    {
      "_id": null,
      "Name": "子夜歌",
      "PoetId": "442bc904030c403b95ed0e5cd675598b",
      "PoetName": "李煜",
      "Form": "词",
      "Tags": [
        "唐代",
        "李煜"
      ],
      "Contents": [
        "寻春须是先春早，",
        "看花莫待花枝老。",
        "缥色玉柔擎，",
        "醅浮盏面清。",
        "何妨频笑粲，",
        "禁苑春归晚。",
        "同醉与闲评，",
        "诗随羯鼓成。"
      ]
    },
    {
      "_id": null,
      "Name": "开元乐",
      "PoetId": "442bc904030c403b95ed0e5cd675598b",
      "PoetName": "李煜",
      "Form": "词",
      "Tags": [
        "唐代",
        "李煜"
      ],
      "Contents": [
        "心事数茎白发，",
        "生涯一片青山。",
        "空山有雪相待，",
        "野路无人自还。"
      ]
    },
    {
      "_id": null,
      "Name": "忆江南",
      "PoetId": "442bc904030c403b95ed0e5cd675598b",
      "PoetName": "李煜",
      "Form": "词",
      "Tags": [
        "唐代",
        "李煜"
      ],
      "Contents": [
        "多少泪，",
        "沾袖复横颐。",
        "心事莫将和泪说，",
        "凤笙休向月明吹。",
        "肠断更无疑。"
      ]
    },
    {
      "_id": null,
      "Name": "悼诗",
      "PoetId": "442bc904030c403b95ed0e5cd675598b",
      "PoetName": "李煜",
      "Form": "五律",
      "Tags": [
        "唐代",
        "李煜"
      ],
      "Contents": [
        "永念难消释，",
        "孤怀痛自嗟。",
        "雨深秋寂莫，",
        "愁引病增加。",
        "咽绝风前思，",
        "昏濛眼上花。",
        "空王应念我，",
        "穷子正迷家。"
      ]
    },
    {
      "_id": null,
      "Name": "感怀",
      "PoetId": "442bc904030c403b95ed0e5cd675598b",
      "PoetName": "李煜",
      "Form": "七律",
      "Tags": [
        "唐代",
        "李煜"
      ],
      "Contents": [
        "又见桐花发旧枝，",
        "一楼烟雨暮凄凄。",
        "凭阑惆怅人谁会，",
        "不觉潸然泪眼低。",
        "层城无复见娇姿，",
        "佳节缠哀不自持。",
        "空有当年旧烟月，",
        "芙蓉城上哭蛾眉。"
      ]
    },
    {
      "_id": null,
      "Name": "挽辞",
      "PoetId": "442bc904030c403b95ed0e5cd675598b",
      "PoetName": "李煜",
      "Form": "未知",
      "Tags": [
        "唐代",
        "李煜"
      ],
      "Contents": [
        "珠碎眼前珍，",
        "花凋世外春。",
        "未销心里恨，",
        "又失掌中身。",
        "玉笥犹残药，",
        "香奁已染尘。",
        "前哀将后感，",
        "无泪可沾巾。",
        "艳质同芳树，",
        "浮危道略同。",
        "正悲春落实，",
        "又苦雨伤丛。",
        "秾丽今何在，",
        "飘零事已空。",
        "沉沉无问处，",
        "千载谢东风。"
      ]
    },
    {
      "_id": null,
      "Name": "捣练子·云鬓乱",
      "PoetId": "442bc904030c403b95ed0e5cd675598b",
      "PoetName": "李煜",
      "Form": "七绝",
      "Tags": [
        "唐代",
        "李煜"
      ],
      "Contents": [
        "云鬓乱，",
        "晚妆残，",
        "带恨眉儿远岫攒。",
        "斜托香腮春笋嫩，",
        "为谁和泪倚阑干。"
      ]
    },
    {
      "_id": null,
      "Name": "捣练子·深院静",
      "PoetId": "442bc904030c403b95ed0e5cd675598b",
      "PoetName": "李煜",
      "Form": "七绝",
      "Tags": [
        "唐代",
        "李煜"
      ],
      "Contents": [
        "深院静，",
        "小庭空，",
        "断续寒砧断续风。",
        "无奈夜长人不寐，",
        "数声和月到帘栊。"
      ]
    },
    {
      "_id": null,
      "Name": "捣练子令",
      "PoetId": "442bc904030c403b95ed0e5cd675598b",
      "PoetName": "李煜",
      "Form": "七绝",
      "Tags": [
        "唐代",
        "李煜"
      ],
      "Contents": [
        "云鬟乱，",
        "晚妆残，",
        "带恨眉儿远岫攒。",
        "斜托香腮春笋嫩，",
        "为谁和泪倚阑干。"
      ]
    },
    {
      "_id": null,
      "Name": "更漏子",
      "PoetId": "442bc904030c403b95ed0e5cd675598b",
      "PoetName": "李煜",
      "Form": "词",
      "Tags": [
        "唐代",
        "李煜"
      ],
      "Contents": [
        "柳丝长，",
        "春雨细，",
        "花外漏声迢递。",
        "惊塞雁，",
        "起城乌，",
        "画屏金鹧鸪。",
        "香雾薄，",
        "透重幕，",
        "惆怅谢家池阁。",
        "红烛背，",
        "绣帏垂，",
        "梦长君不知。"
      ]
    },
    {
      "_id": null,
      "Name": "望江南·闲梦远",
      "PoetId": "442bc904030c403b95ed0e5cd675598b",
      "PoetName": "李煜",
      "Form": "词",
      "Tags": [
        "唐代",
        "李煜"
      ],
      "Contents": [
        "闲梦远，",
        "南国正清秋。",
        "千里江山寒色远，",
        "芦花深处泊孤舟。",
        "笛在月明楼。"
      ]
    },
    {
      "_id": null,
      "Name": "望远行",
      "PoetId": "442bc904030c403b95ed0e5cd675598b",
      "PoetName": "李煜",
      "Form": "七律",
      "Tags": [
        "唐代",
        "李煜"
      ],
      "Contents": [
        "碧砌花光照眼明，",
        "朱扉长日镇长扃。",
        "余寒欲去梦难成，",
        "炉香烟冷自亭亭。",
        "辽阳月，",
        "秣陵砧，",
        "不传消息但传情。",
        "黄金台下忽然惊，",
        "征人归日二毛生。"
      ]
    },
    {
      "_id": null,
      "Name": "木兰花",
      "PoetId": "442bc904030c403b95ed0e5cd675598b",
      "PoetName": "李煜",
      "Form": "七律",
      "Tags": [
        "唐代",
        "李煜"
      ],
      "Contents": [
        "晓妆初了明肌雪，",
        "春殿嫔娥鱼贯列。",
        "凤箫声断水云闲，",
        "重按霓裳歌遍彻。",
        "临风谁更飘香屑，",
        "醉拍阑干情未切。",
        "归时休放烛花红，",
        "待蹋马蹄清夜月。"
      ]
    },
    {
      "_id": null,
      "Name": "柳枝",
      "PoetId": "442bc904030c403b95ed0e5cd675598b",
      "PoetName": "李煜",
      "Form": "七绝",
      "Tags": [
        "唐代",
        "李煜"
      ],
      "Contents": [
        "风情渐老见春羞，",
        "到处芳魂感旧游。",
        "多谢长条似相识，",
        "强垂烟穗拂人头。"
      ]
    },
    {
      "_id": null,
      "Name": "梅花",
      "PoetId": "442bc904030c403b95ed0e5cd675598b",
      "PoetName": "李煜",
      "Form": "未知",
      "Tags": [
        "唐代",
        "李煜"
      ],
      "Contents": [
        "殷勤移植地，",
        "曲槛小栏边。",
        "共约重芳日，",
        "还忧不盛妍。",
        "阻风开步障，",
        "乘月溉寒泉。",
        "谁料花前后，",
        "蛾眉却不全。",
        "失却烟花主，",
        "东君自不知。",
        "清香更何用，",
        "犹发去年枝。"
      ]
    },
    {
      "_id": null,
      "Name": "浣溪沙",
      "PoetId": "442bc904030c403b95ed0e5cd675598b",
      "PoetName": "李煜",
      "Form": "五律",
      "Tags": [
        "唐代",
        "李煜"
      ],
      "Contents": [
        "转烛飘蓬一梦归，",
        "欲寻陈迹怅人非，",
        "天教心愿与身违。",
        "待月池台空逝水，",
        "荫花楼阁谩斜晖，",
        "登临不惜更沾衣。"
      ]
    },
    {
      "_id": null,
      "Name": "浪淘沙",
      "PoetId": "442bc904030c403b95ed0e5cd675598b",
      "PoetName": "李煜",
      "Form": "七律",
      "Tags": [
        "唐代",
        "李煜"
      ],
      "Contents": [
        "往事只堪哀，",
        "对景难排。",
        "秋风庭院藓侵阶。",
        "一任珠帘闲不卷，",
        "终日谁来？",
        "金锁已沉埋，",
        "壮气蒿莱。",
        "晚凉天净月华开。",
        "相得玉楼瑶殿影，",
        "空照秦淮。"
      ]
    },
    {
      "_id": null,
      "Name": "浪淘沙令·帘外雨潺潺",
      "PoetId": "442bc904030c403b95ed0e5cd675598b",
      "PoetName": "李煜",
      "Form": "词",
      "Tags": [
        "唐代",
        "李煜"
      ],
      "Contents": [
        "帘外雨潺潺，",
        "春意阑珊。",
        "罗衾不耐五更寒。",
        "梦里不知身是客，",
        "一晌贪欢。",
        "独自莫凭栏，",
        "无限江山，",
        "别时容易见时难。",
        "流水落花春去也，",
        "天上人间。"
      ]
    },
    {
      "_id": null,
      "Name": "清平乐·别来春半",
      "PoetId": "442bc904030c403b95ed0e5cd675598b",
      "PoetName": "李煜",
      "Form": "词",
      "Tags": [
        "唐代",
        "李煜"
      ],
      "Contents": [
        "别来春半，",
        "触目柔肠断。",
        "砌下落梅如雪乱，",
        "拂了一身还满。",
        "雁来音信无凭，",
        "路遥归梦难成。",
        "离恨恰如春草，",
        "更行更远还生。"
      ]
    },
    {
      "_id": null,
      "Name": "渔父",
      "PoetId": "442bc904030c403b95ed0e5cd675598b",
      "PoetName": "李煜",
      "Form": "七绝",
      "Tags": [
        "唐代",
        "李煜"
      ],
      "Contents": [
        "浪花有意千里雪，",
        "桃李无言一队春。",
        "一壶酒，",
        "一竿身，",
        "世上如侬有几人。"
      ]
    },
    {
      "_id": null,
      "Name": "渡中江望石城泣下",
      "PoetId": "442bc904030c403b95ed0e5cd675598b",
      "PoetName": "李煜",
      "Form": "七律",
      "Tags": [
        "唐代",
        "李煜"
      ],
      "Contents": [
        "江南江北旧家乡，",
        "三十年来梦一场。",
        "吴苑宫闱今冷落，",
        "广陵台殿已荒凉。",
        "云笼远岫愁千片，",
        "雨打归舟泪万行。",
        "兄弟四人三百口，",
        "不堪闲坐细思量。"
      ]
    },
    {
      "_id": null,
      "Name": "玉楼春",
      "PoetId": "442bc904030c403b95ed0e5cd675598b",
      "PoetName": "李煜",
      "Form": "七律",
      "Tags": [
        "唐代",
        "李煜"
      ],
      "Contents": [
        "晚妆初了明肌雪，",
        "春殿嫔娥鱼贯列。",
        "笙箫吹断水云开，",
        "重按霓裳歌遍彻。",
        "临风谁更飘香屑，",
        "醉拍阑干情味切。",
        "归时休放烛花红，",
        "待踏马蹄清夜月。"
      ]
    },
    {
      "_id": null,
      "Name": "病中书事",
      "PoetId": "442bc904030c403b95ed0e5cd675598b",
      "PoetName": "李煜",
      "Form": "七律",
      "Tags": [
        "唐代",
        "李煜"
      ],
      "Contents": [
        "病身坚固道情深，",
        "宴坐清香思自任。",
        "月照静居唯捣药，",
        "门扃幽院只来禽。",
        "庸医懒听词何取，",
        "小婢将行力未禁。",
        "赖问空门知气味，",
        "不然烦恼万涂侵。"
      ]
    },
    {
      "_id": null,
      "Name": "病中感怀",
      "PoetId": "442bc904030c403b95ed0e5cd675598b",
      "PoetName": "李煜",
      "Form": "五律",
      "Tags": [
        "唐代",
        "李煜"
      ],
      "Contents": [
        "憔悴年来甚，",
        "萧条益自伤。",
        "风威侵病骨，",
        "雨气咽愁肠。",
        "夜鼎唯煎药，",
        "朝髭半染霜。",
        "前缘竟何似，",
        "谁与问空王。"
      ]
    },
    {
      "_id": null,
      "Name": "病起题山舍壁",
      "PoetId": "442bc904030c403b95ed0e5cd675598b",
      "PoetName": "李煜",
      "Form": "七律",
      "Tags": [
        "唐代",
        "李煜"
      ],
      "Contents": [
        "山舍初成病乍轻，",
        "杖藜巾褐称闲情。",
        "炉开小火深回暖，",
        "沟引新流几曲声。",
        "暂约彭涓安朽质，",
        "终期宗远问无生。",
        "谁能役役尘中累，",
        "贪合鱼龙构强名。"
      ]
    },
    {
      "_id": null,
      "Name": "相见欢",
      "PoetId": "442bc904030c403b95ed0e5cd675598b",
      "PoetName": "李煜",
      "Form": "词",
      "Tags": [
        "唐代",
        "李煜"
      ],
      "Contents": [
        "无言独上西楼，",
        "月如钩，",
        "寂寞梧桐深院锁清秋。",
        "剪不断，",
        "理还乱，",
        "是离愁，",
        "别是一般滋味在心头。"
      ]
    },
    {
      "_id": null,
      "Name": "相见欢·林花谢了春红",
      "PoetId": "442bc904030c403b95ed0e5cd675598b",
      "PoetName": "李煜",
      "Form": "词",
      "Tags": [
        "唐代",
        "李煜"
      ],
      "Contents": [
        "林花谢了春红，",
        "太匆匆。",
        "无奈朝来寒雨晚来风。",
        "胭脂泪，",
        "相留醉，",
        "几时重。",
        "自是人生长恨水长东。"
      ]
    },
    {
      "_id": null,
      "Name": "破阵子·四十年来家国",
      "PoetId": "442bc904030c403b95ed0e5cd675598b",
      "PoetName": "李煜",
      "Form": "词",
      "Tags": [
        "唐代",
        "李煜"
      ],
      "Contents": [
        "四十年来家国，",
        "三千里地山河。",
        "凤阁龙楼连霄汉，",
        "玉楼琼枝作烟萝，",
        "几曾识干戈？",
        "一旦归为臣虏，",
        "沈腰潘鬓消磨。",
        "最是仓皇辞庙日，",
        "教坊犹奏别离歌，",
        "垂泪对宫娥。"
      ]
    },
    {
      "_id": null,
      "Name": "秋莺",
      "PoetId": "442bc904030c403b95ed0e5cd675598b",
      "PoetName": "李煜",
      "Form": "七律",
      "Tags": [
        "唐代",
        "李煜"
      ],
      "Contents": [
        "残莺何事不知秋，",
        "横过幽林尚独游。",
        "老舌百般倾耳听，",
        "深黄一点入烟流。",
        "栖迟背世同悲鲁，",
        "浏亮如笙碎在缑。",
        "莫更留连好归去，",
        "露华凄冷蓼花愁。"
      ]
    },
    {
      "_id": null,
      "Name": "菩萨蛮",
      "PoetId": "442bc904030c403b95ed0e5cd675598b",
      "PoetName": "李煜",
      "Form": "词",
      "Tags": [
        "唐代",
        "李煜"
      ],
      "Contents": [
        "蓬莱院闭天台女，",
        "画堂昼寝人无语。",
        "抛枕翠云光，",
        "绣衣闻异香。",
        "潜来珠锁动，",
        "惊觉银屏梦。",
        "脸慢笑盈盈，",
        "相看无限情。"
      ]
    },
    {
      "_id": null,
      "Name": "虞美人·春花秋月何时了",
      "PoetId": "442bc904030c403b95ed0e5cd675598b",
      "PoetName": "李煜",
      "Form": "词",
      "Tags": [
        "唐代",
        "李煜"
      ],
      "Contents": [
        "春花秋月何时了，",
        "往事知多少。",
        "小楼昨夜又东风，",
        "故国不堪回首月明中。",
        "雕栏玉砌应犹在，",
        "只是朱颜改。",
        "问君能有几多愁，",
        "恰似一江春水向东流。"
      ]
    },
    {
      "_id": null,
      "Name": "虞美人·风回小院庭芜绿",
      "PoetId": "442bc904030c403b95ed0e5cd675598b",
      "PoetName": "李煜",
      "Form": "七律",
      "Tags": [
        "唐代",
        "李煜"
      ],
      "Contents": [
        "风回小院庭芜绿，",
        "柳眼春相续。",
        "凭阑半日独无言，",
        "依旧竹声新月似当年。",
        "笙歌未散尊罍在，",
        "池面冰初解。",
        "烛明香暗画堂深，",
        "满鬓清霜残雪思难任。"
      ]
    },
    {
      "_id": null,
      "Name": "蝶恋花",
      "PoetId": "442bc904030c403b95ed0e5cd675598b",
      "PoetName": "李煜",
      "Form": "词",
      "Tags": [
        "唐代",
        "李煜"
      ],
      "Contents": [
        "遥夜亭皋闲信步。",
        "才过清明，",
        "渐觉伤春暮。",
        "数点雨声风约住，",
        "朦胧澹月云来去。",
        "桃李依依香暗度。",
        "谁在秋千，",
        "笑里轻轻语。",
        "一片芳心千万绪，",
        "人间没个安排处。"
      ]
    },
    {
      "_id": null,
      "Name": "谢新恩",
      "PoetId": "442bc904030c403b95ed0e5cd675598b",
      "PoetName": "李煜",
      "Form": "词",
      "Tags": [
        "唐代",
        "李煜"
      ],
      "Contents": [
        "樱桃落尽春将困，",
        "秋千架下归时。",
        "漏暗斜月迟迟，",
        "在花枝。",
        "彻晓纱窗下，",
        "待来君不知。",
        "（以下缺十二字）"
      ]
    },
    {
      "_id": null,
      "Name": "送邓王二十弟从益牧宣城",
      "PoetId": "442bc904030c403b95ed0e5cd675598b",
      "PoetName": "李煜",
      "Form": "七律",
      "Tags": [
        "唐代",
        "李煜"
      ],
      "Contents": [
        "且维轻舸更迟迟，",
        "别酒重倾惜解携。",
        "浩浪侵愁光荡漾，",
        "乱山凝恨色高低。",
        "君驰桧楫情何极，",
        "我凭阑干日向西。",
        "咫尺烟江几多地，",
        "不须怀抱重凄凄。"
      ]
    },
    {
      "_id": null,
      "Name": "采桑子",
      "PoetId": "442bc904030c403b95ed0e5cd675598b",
      "PoetName": "李煜",
      "Form": "词",
      "Tags": [
        "唐代",
        "李煜"
      ],
      "Contents": [
        "亭前春逐红英尽，",
        "舞态徘徊。",
        "细雨霏微，",
        "不放双眉时暂开。",
        "绿窗冷静芳音断，",
        "香印成灰。",
        "可奈情怀，",
        "欲睡朦胧入梦来。"
      ]
    },
    {
      "_id": null,
      "Name": "长相思",
      "PoetId": "442bc904030c403b95ed0e5cd675598b",
      "PoetName": "李煜",
      "Form": "词",
      "Tags": [
        "唐代",
        "李煜"
      ],
      "Contents": [
        "云一〔纟呙〕，",
        "玉一梭，",
        "澹澹衫儿薄薄罗，",
        "轻颦双黛螺。",
        "秋风多，",
        "雨相和，",
        "帘外芭蕉三两窠，",
        "夜长人奈何！"
      ]
    },
    {
      "_id": null,
      "Name": "长相思·一重山",
      "PoetId": "442bc904030c403b95ed0e5cd675598b",
      "PoetName": "李煜",
      "Form": "词",
      "Tags": [
        "唐代",
        "李煜"
      ],
      "Contents": [
        "一重山，",
        "两重山，",
        "山远天高烟水寒，",
        "相思枫叶丹。",
        "菊花开，",
        "菊花残，",
        "塞雁高飞人未还，",
        "一帘风月闲。"
      ]
    },
    {
      "_id": null,
      "Name": "阮郎归",
      "PoetId": "442bc904030c403b95ed0e5cd675598b",
      "PoetName": "李煜",
      "Form": "词",
      "Tags": [
        "唐代",
        "李煜"
      ],
      "Contents": [
        "东风吹水日衔山，",
        "春来长是闲。",
        "落花狼籍酒阑珊，",
        "笙歌醉梦间。",
        "佩声悄，",
        "晚妆残，",
        "恁谁整翠鬟。",
        "留连光景惜朱颜，",
        "黄昏独倚阑。",
        "?"
      ]
    },
    {
      "_id": null,
      "Name": "青玉案",
      "PoetId": "442bc904030c403b95ed0e5cd675598b",
      "PoetName": "李煜",
      "Form": "词",
      "Tags": [
        "唐代",
        "李煜"
      ],
      "Contents": [
        "梵宫百尺同云护，",
        "渐白满苍苔路。",
        "破腊梅花□早露。",
        "银涛无际，",
        "玉山万里，",
        "寒罩江南树。",
        "鸦啼影乱天将暮，",
        "海月纤痕映烟雾。",
        "修竹低垂孤鹤舞。",
        "杨花风弄，",
        "鹅毛天剪，",
        "总是诗人误。"
      ]
    },
    {
      "_id": null,
      "Name": "题金楼子后",
      "PoetId": "442bc904030c403b95ed0e5cd675598b",
      "PoetName": "李煜",
      "Form": "七绝",
      "Tags": [
        "唐代",
        "李煜"
      ],
      "Contents": [
        "牙签万轴里红绡，",
        "王粲书同付火烧。",
        "不于祖龙留面目，",
        "遗篇那得到今朝。"
      ]
    }
  ]
}