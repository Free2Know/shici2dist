{
  "_id": "cdbf1ae62fb9405aaded023b3003ef05",
  "Name": "鲍君徽",
  "Description": "鮑氏君徽 ",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "东亭茶宴",
      "PoetId": "cdbf1ae62fb9405aaded023b3003ef05",
      "PoetName": "鲍君徽",
      "Form": "七律",
      "Tags": [
        "唐代",
        "鲍君徽"
      ],
      "Contents": [
        "闲朝向晓出帘栊，",
        "茗宴东亭四望通。",
        "远眺城池山色里，",
        "俯聆弦管水声中。",
        "幽篁引沼新抽翠，",
        "芳槿低檐欲吐红。",
        "坐久此中无限兴，",
        "更怜团扇起清风。"
      ]
    },
    {
      "_id": null,
      "Name": "关山月",
      "PoetId": "cdbf1ae62fb9405aaded023b3003ef05",
      "PoetName": "鲍君徽",
      "Form": "未知",
      "Tags": [
        "唐代",
        "鲍君徽"
      ],
      "Contents": [
        "高高秋月明，",
        "北照辽阳城。",
        "塞迥光初满，",
        "风多晕更生。",
        "征人望乡思，",
        "战马闻鼙惊。",
        "朔风悲边草，",
        "胡沙暗虏营。",
        "霜凝匣中剑，",
        "风惫原上旌。",
        "早晚谒金阙，",
        "不闻刁斗声。"
      ]
    },
    {
      "_id": null,
      "Name": "奉和麟德殿宴百僚应制",
      "PoetId": "cdbf1ae62fb9405aaded023b3003ef05",
      "PoetName": "鲍君徽",
      "Form": "未知",
      "Tags": [
        "唐代",
        "鲍君徽"
      ],
      "Contents": [
        "睿泽先寰海，",
        "功成殿武韶。",
        "戈鋋清外垒，",
        "文物盛中朝。",
        "圣祚山河固，",
        "宸章日月昭。",
        "玉筵鸾鹄集，",
        "仙管凤凰调。",
        "御柳新低绿，",
        "宫莺乍啭娇。",
        "愿将亿兆庆，",
        "千祀奉神尧。"
      ]
    },
    {
      "_id": null,
      "Name": "惜花吟",
      "PoetId": "cdbf1ae62fb9405aaded023b3003ef05",
      "PoetName": "鲍君徽",
      "Form": "未知",
      "Tags": [
        "唐代",
        "鲍君徽"
      ],
      "Contents": [
        "枝上花，",
        "花下人，",
        "可怜颜色俱青春。",
        "昨日看花花灼灼，",
        "今朝看花花欲落。",
        "不如尽此花下欢，",
        "莫待春风总吹却。",
        "莺歌蝶舞韶光长，",
        "红炉煮茗松花香。",
        "妆成罢吟恣游后，",
        "独把芳枝归洞房。"
      ]
    }
  ]
}