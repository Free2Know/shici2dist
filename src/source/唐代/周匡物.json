{
  "_id": "6d73cf56dd714f6eb58a4623d555f4f4",
  "Name": "周匡物",
  "Description": "周匡物，字几本，漳州人。元和十一年进士及第，仕至高州刺史。诗五首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "及第后谢座主",
      "PoetId": "6d73cf56dd714f6eb58a4623d555f4f4",
      "PoetName": "周匡物",
      "Form": "七律",
      "Tags": [
        "唐代",
        "周匡物"
      ],
      "Contents": [
        "一从东越入西秦，",
        "十度闻莺不见春。",
        "试向昆山投瓦砾，",
        "便容灵沼濯埃尘。",
        "悲欢暗负风云力，",
        "感激潜生草木身。",
        "中夜自将形影语，",
        "古来吞炭是何人。"
      ]
    },
    {
      "_id": null,
      "Name": "及第谣",
      "PoetId": "6d73cf56dd714f6eb58a4623d555f4f4",
      "PoetName": "周匡物",
      "Form": "未知",
      "Tags": [
        "唐代",
        "周匡物"
      ],
      "Contents": [
        "水国寒消春日长，",
        "燕莺催促花枝忙。",
        "风吹金榜落凡世，",
        "三十三人名字香。",
        "遥望龙墀新得意，",
        "九天敕下多狂醉。",
        "骅骝一百三十蹄，",
        "踏破蓬莱五云地。",
        "物经千载出尘埃，",
        "从此便为天下瑞。"
      ]
    },
    {
      "_id": null,
      "Name": "古镜歌",
      "PoetId": "6d73cf56dd714f6eb58a4623d555f4f4",
      "PoetName": "周匡物",
      "Form": "七律",
      "Tags": [
        "唐代",
        "周匡物"
      ],
      "Contents": [
        "轩辕铸镜谁将去，",
        "曾被良工泻金取。",
        "明月中心桂不生，",
        "轻冰面上菱初吐。",
        "蛟龙久无雷雨声，",
        "鸾凤空踏莓苔舞。",
        "欲向高台对晓开，",
        "不知谁是孤光主。"
      ]
    },
    {
      "_id": null,
      "Name": "应举题钱塘公馆",
      "PoetId": "6d73cf56dd714f6eb58a4623d555f4f4",
      "PoetName": "周匡物",
      "Form": "七绝",
      "Tags": [
        "唐代",
        "周匡物"
      ],
      "Contents": [
        "万里茫茫天堑遥，",
        "秦皇底事不安桥。",
        "钱塘江口无钱过，",
        "又阻西陵两信潮。"
      ]
    },
    {
      "_id": null,
      "Name": "自题读书堂",
      "PoetId": "6d73cf56dd714f6eb58a4623d555f4f4",
      "PoetName": "周匡物",
      "Form": "七绝",
      "Tags": [
        "唐代",
        "周匡物"
      ],
      "Contents": [
        "窗外卷帘侵碧落，",
        "槛前敲竹响青冥。",
        "黄昏不欲留人宿，",
        "云起风生龙虎醒。"
      ]
    }
  ]
}