{
  "_id": "2e5e1e31fba444d3ac949e66f028e122",
  "Name": "周墀",
  "Description": "周墀，字德升，汝南人。擢进士第，辟湖南巡官，入为监察御史、集贤殿学士。李宗闵镇山南，表行军司马，阅岁召还，以考功员外郎兼起居舍人事知制诰。武宗即位，改工部侍郎，出为义成节度使，寻以兵部侍郎召判度支，进同中书门下平章事，俄罢为剑南西川节度使。诗二首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "贺王仆射放榜",
      "PoetId": "2e5e1e31fba444d3ac949e66f028e122",
      "PoetName": "周墀",
      "Form": "七律",
      "Tags": [
        "唐代",
        "周墀"
      ],
      "Contents": [
        "文场三化鲁儒生，",
        "三十余年振重名。",
        "曾忝木鸡夸羽翼，",
        "又陪金马入蓬瀛。",
        "虽欣月桂居先折，",
        "更羡春兰最后荣。",
        "欲到龙门看风雨，",
        "关防不许暂离营。"
      ]
    },
    {
      "_id": null,
      "Name": "酬李常侍立秋日奉诏祭岳见寄",
      "PoetId": "2e5e1e31fba444d3ac949e66f028e122",
      "PoetName": "周墀",
      "Form": "七律",
      "Tags": [
        "唐代",
        "周墀"
      ],
      "Contents": [
        "秋祠灵岳奉尊罍，",
        "风过深林古柏开。",
        "莲掌月高珪币列，",
        "金天雨露鬼神陪。",
        "质明三献虽终礼，",
        "祈寿千年别上杯。",
        "岂是琐才能祀事，",
        "洪农太守主张来。"
      ]
    }
  ]
}