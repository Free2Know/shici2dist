{
  "_id": "2f3f5d6a9d07464d875caf8a58bf59c9",
  "Name": "聂夷中",
  "Description": "聂夷中，字坦之，河东人。咸通十二年登第，官华阴尉。  诗一卷。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "住京寄同志",
      "PoetId": "2f3f5d6a9d07464d875caf8a58bf59c9",
      "PoetName": "聂夷中",
      "Form": "未知",
      "Tags": [
        "唐代",
        "聂夷中"
      ],
      "Contents": [
        "有京如在道，",
        "日日先鸡起。",
        "不离十二街，",
        "日行一百里。",
        "役役大块上，",
        "周朝复秦市。",
        "贵贱与贤愚，",
        "古今同一轨。",
        "白兔落天西，",
        "赤鸦飞海底。",
        "一日复一日，",
        "日日无终始。",
        "自嫌性如石，",
        "不达荣辱理。",
        "试问九十翁，",
        "吾今尚如此。"
      ]
    },
    {
      "_id": null,
      "Name": "公子家",
      "PoetId": "2f3f5d6a9d07464d875caf8a58bf59c9",
      "PoetName": "聂夷中",
      "Form": "五绝",
      "Tags": [
        "唐代",
        "聂夷中"
      ],
      "Contents": [
        "种花满西园，",
        "花发青楼道。",
        "花下一禾生，",
        "去之为恶草。"
      ]
    },
    {
      "_id": null,
      "Name": "公子行二首",
      "PoetId": "2f3f5d6a9d07464d875caf8a58bf59c9",
      "PoetName": "聂夷中",
      "Form": "未知",
      "Tags": [
        "唐代",
        "聂夷中"
      ],
      "Contents": [
        "汉代多豪族，",
        "恩深益骄逸。",
        "走马踏杀人，",
        "街吏不敢诘。",
        "红楼宴青春，",
        "数里望云蔚。",
        "金缸焰胜昼，",
        "不畏落晖疾。",
        "美人尽如月，",
        "南威莫能匹。",
        "芙蓉自天来，",
        "不向水中出。",
        "飞琼奏云和，",
        "碧箫吹凤质。",
        "唯恨鲁阳死，",
        "无人驻白日。",
        "花树出墙头，",
        "花里谁家楼。",
        "一行书不读，",
        "身封万户侯。",
        "美人楼上歌，",
        "不是古凉州。"
      ]
    },
    {
      "_id": null,
      "Name": "古兴",
      "PoetId": "2f3f5d6a9d07464d875caf8a58bf59c9",
      "PoetName": "聂夷中",
      "Form": "五律",
      "Tags": [
        "唐代",
        "聂夷中"
      ],
      "Contents": [
        "片玉一尘轻，",
        "粒粟山丘重。",
        "唐虞贵民食，",
        "只是勤播种。",
        "前圣后圣同，",
        "今人古人共。",
        "一岁如苦饥，",
        "金玉何所用。"
      ]
    },
    {
      "_id": null,
      "Name": "咏田家",
      "PoetId": "2f3f5d6a9d07464d875caf8a58bf59c9",
      "PoetName": "聂夷中",
      "Form": "五律",
      "Tags": [
        "唐代",
        "聂夷中"
      ],
      "Contents": [
        "二月卖新丝，",
        "五月粜新谷。",
        "医得眼前疮，",
        "剜却心头肉。",
        "我愿君王心，",
        "化作光明烛。",
        "不照绮罗筵，",
        "只照逃亡屋。"
      ]
    },
    {
      "_id": null,
      "Name": "哭刘驾博士",
      "PoetId": "2f3f5d6a9d07464d875caf8a58bf59c9",
      "PoetName": "聂夷中",
      "Form": "未知",
      "Tags": [
        "唐代",
        "聂夷中"
      ],
      "Contents": [
        "出门四顾望，",
        "此日何徘徊。",
        "终南旧山色，",
        "夫子安在哉。",
        "君诗如门户，",
        "夕闭昼还开。",
        "君名如四时，",
        "春尽夏复来。",
        "原野多丘陵，",
        "累累如高台。",
        "君坟须数尺，",
        "谁与夫子偕。"
      ]
    },
    {
      "_id": null,
      "Name": "大垂手",
      "PoetId": "2f3f5d6a9d07464d875caf8a58bf59c9",
      "PoetName": "聂夷中",
      "Form": "未知",
      "Tags": [
        "唐代",
        "聂夷中"
      ],
      "Contents": [
        "金刀剪轻云，",
        "盘用黄金缕。",
        "装束赵飞燕，",
        "教来掌上舞。",
        "舞罢飞燕死，",
        "片片随风去。"
      ]
    },
    {
      "_id": null,
      "Name": "客有追叹后时者作诗勉之",
      "PoetId": "2f3f5d6a9d07464d875caf8a58bf59c9",
      "PoetName": "聂夷中",
      "Form": "未知",
      "Tags": [
        "唐代",
        "聂夷中"
      ],
      "Contents": [
        "后达多晚荣，",
        "速得多疾倾。",
        "君看构大厦，",
        "何曾一日成。",
        "在暖须在桑，",
        "在饱须在耕。",
        "君子贵弘道，",
        "道弘无不亨。",
        "太阳垂好光，",
        "毛发悉见形。",
        "我亦二十年，",
        "直似戴盆行。",
        "荆山产美玉，",
        "石石皆坚贞。",
        "未必尽有玉，",
        "玉且间石生。",
        "精卫一微物，",
        "犹恐填海平。"
      ]
    },
    {
      "_id": null,
      "Name": "早发邺北经古城",
      "PoetId": "2f3f5d6a9d07464d875caf8a58bf59c9",
      "PoetName": "聂夷中",
      "Form": "未知",
      "Tags": [
        "唐代",
        "聂夷中"
      ],
      "Contents": [
        "微月东南明，",
        "双牛耕古城。",
        "但耕古城地，",
        "不知古城名。",
        "当昔置此城，",
        "岂料今日耕。",
        "蔓草已离披，",
        "狐兔何纵横。",
        "秋云零落散，",
        "秋风萧条生。",
        "对古良可叹，",
        "念今转伤情。",
        "古人已冥冥，",
        "今人又营营。",
        "不知马蹄下，",
        "谁家旧台亭。"
      ]
    },
    {
      "_id": null,
      "Name": "杂兴",
      "PoetId": "2f3f5d6a9d07464d875caf8a58bf59c9",
      "PoetName": "聂夷中",
      "Form": "五律",
      "Tags": [
        "唐代",
        "聂夷中"
      ],
      "Contents": [
        "两叶能蔽目，",
        "双豆能塞聪。",
        "理身不知道，",
        "将为天地聋。",
        "扰扰造化内，",
        "茫茫天地中。",
        "苟或有所愿，",
        "毛发亦不容。"
      ]
    },
    {
      "_id": null,
      "Name": "杂曲歌辞·古别离",
      "PoetId": "2f3f5d6a9d07464d875caf8a58bf59c9",
      "PoetName": "聂夷中",
      "Form": "五绝",
      "Tags": [
        "唐代",
        "聂夷中"
      ],
      "Contents": [
        "欲别牵郎衣，",
        "问郎游何处。",
        "不恨归日迟，",
        "莫向临邛去。"
      ]
    },
    {
      "_id": null,
      "Name": "杂曲歌辞·大垂手",
      "PoetId": "2f3f5d6a9d07464d875caf8a58bf59c9",
      "PoetName": "聂夷中",
      "Form": "未知",
      "Tags": [
        "唐代",
        "聂夷中"
      ],
      "Contents": [
        "金刀翦轻云，",
        "盘用黄金缕。",
        "装束赵飞燕，",
        "教来掌上舞。",
        "舞罢飞燕死，",
        "片片随风去。"
      ]
    },
    {
      "_id": null,
      "Name": "杂曲歌辞·空城雀",
      "PoetId": "2f3f5d6a9d07464d875caf8a58bf59c9",
      "PoetName": "聂夷中",
      "Form": "五律",
      "Tags": [
        "唐代",
        "聂夷中"
      ],
      "Contents": [
        "一雀入官仓，",
        "所食能损几。",
        "所虑往损频，",
        "官仓乃害尔。",
        "鱼网不在天，",
        "鸟网不在水。",
        "饮啄要自然，",
        "何必空城里。"
      ]
    },
    {
      "_id": null,
      "Name": "杂曲歌辞·行路难",
      "PoetId": "2f3f5d6a9d07464d875caf8a58bf59c9",
      "PoetName": "聂夷中",
      "Form": "五律",
      "Tags": [
        "唐代",
        "聂夷中"
      ],
      "Contents": [
        "莫言行路难，",
        "夷狄如中国。",
        "谓言骨肉亲，",
        "中门如异域。",
        "出处全在人，",
        "路亦无通塞。",
        "门前两条辙，",
        "何处去不得。"
      ]
    },
    {
      "_id": null,
      "Name": "杂曲歌辞·起夜半",
      "PoetId": "2f3f5d6a9d07464d875caf8a58bf59c9",
      "PoetName": "聂夷中",
      "Form": "五绝",
      "Tags": [
        "唐代",
        "聂夷中"
      ],
      "Contents": [
        "念远心如烧，",
        "不觉中夜起。",
        "桃花带露泛，",
        "立在月明里。"
      ]
    },
    {
      "_id": null,
      "Name": "杂曲歌辞·饮酒乐",
      "PoetId": "2f3f5d6a9d07464d875caf8a58bf59c9",
      "PoetName": "聂夷中",
      "Form": "未知",
      "Tags": [
        "唐代",
        "聂夷中"
      ],
      "Contents": [
        "日月似有事，",
        "一夜行一周。",
        "草木犹须老，",
        "人生得无愁。",
        "一饮解百结，",
        "再饮破百忧。",
        "白发欺贫贱，",
        "不入醉人头。",
        "我愿东海水，",
        "尽向杯中流。",
        "安得阮步兵，",
        "同入醉乡游。"
      ]
    },
    {
      "_id": null,
      "Name": "横吹曲辞·长安道",
      "PoetId": "2f3f5d6a9d07464d875caf8a58bf59c9",
      "PoetName": "聂夷中",
      "Form": "五绝",
      "Tags": [
        "唐代",
        "聂夷中"
      ],
      "Contents": [
        "此地无驻马，",
        "夜中犹走轮。",
        "所以路旁草，",
        "少于衣上尘。"
      ]
    },
    {
      "_id": null,
      "Name": "燕台二首",
      "PoetId": "2f3f5d6a9d07464d875caf8a58bf59c9",
      "PoetName": "聂夷中",
      "Form": "未知",
      "Tags": [
        "唐代",
        "聂夷中"
      ],
      "Contents": [
        "燕台累黄金，",
        "上欲招儒雅。",
        "贵得贤士来，",
        "更下于隗者。",
        "自然乐毅徒，",
        "趋风走天下。",
        "何必驰凤书，",
        "旁求向林野。",
        "燕台高百尺，",
        "燕灭台亦平。",
        "一种是亡国，",
        "犹得礼贤名。",
        "何似章华畔，",
        "空余禾黍生。"
      ]
    },
    {
      "_id": null,
      "Name": "田家",
      "PoetId": "2f3f5d6a9d07464d875caf8a58bf59c9",
      "PoetName": "聂夷中",
      "Form": "五绝",
      "Tags": [
        "唐代",
        "聂夷中"
      ],
      "Contents": [
        "父耕原上田，",
        "子锄山下荒。",
        "六月禾未秀，",
        "官家已修仓。"
      ]
    },
    {
      "_id": null,
      "Name": "相和歌辞·乌夜啼",
      "PoetId": "2f3f5d6a9d07464d875caf8a58bf59c9",
      "PoetName": "聂夷中",
      "Form": "五绝",
      "Tags": [
        "唐代",
        "聂夷中"
      ],
      "Contents": [
        "众鸟各归枝，",
        "乌乌尔不栖。",
        "还应知妾恨，",
        "故向绿窗啼。"
      ]
    },
    {
      "_id": null,
      "Name": "相和歌辞·杂怨三首",
      "PoetId": "2f3f5d6a9d07464d875caf8a58bf59c9",
      "PoetName": "聂夷中",
      "Form": "未知",
      "Tags": [
        "唐代",
        "聂夷中"
      ],
      "Contents": [
        "生在绮罗下，",
        "岂识渔阳道。",
        "良人自戍来，",
        "夜夜梦中到。",
        "渔阳万里远，",
        "近于中门限。",
        "中门逾有时，",
        "渔阳常在眼。",
        "良人昨日去，",
        "明日又不还。",
        "别时各有泪，",
        "零落青楼前。",
        "君泪濡罗巾，",
        "妾泪滴路尘。",
        "罗巾今在手，",
        "日得随妾身。",
        "路尘如因飞，",
        "得上君车轮。"
      ]
    },
    {
      "_id": null,
      "Name": "相和歌辞·胡无人行",
      "PoetId": "2f3f5d6a9d07464d875caf8a58bf59c9",
      "PoetName": "聂夷中",
      "Form": "未知",
      "Tags": [
        "唐代",
        "聂夷中"
      ],
      "Contents": [
        "男儿徇大义，",
        "立节不沽名。",
        "腰间悬陆离，",
        "大歌胡无行。",
        "不读战国书，",
        "不览黄石经。",
        "醉卧咸阳楼，",
        "梦入受降城。",
        "更愿生羽翼，",
        "飞身入青冥。",
        "请携天子剑，",
        "斫下旄头星。",
        "自然胡无人，",
        "虽有无战争。",
        "悠哉典属国，",
        "驱羊老一生。"
      ]
    },
    {
      "_id": null,
      "Name": "短歌",
      "PoetId": "2f3f5d6a9d07464d875caf8a58bf59c9",
      "PoetName": "聂夷中",
      "Form": "未知",
      "Tags": [
        "唐代",
        "聂夷中"
      ],
      "Contents": [
        "八月木阴薄，",
        "十叶三堕枝。",
        "人生过五十，",
        "亦已同此时。",
        "朝出东郭门，",
        "嘉树郁参差。",
        "暮出西郭门，",
        "原草已离披。",
        "南邻好台榭，",
        "北邻善歌吹。",
        "荣华忽销歇，",
        "四顾令人悲。",
        "生死与荣辱，",
        "四者乃常期。",
        "古人耻其名，",
        "没世无人知。",
        "无言鬓似霜，",
        "勿谓事如丝。",
        "耆年无一善，",
        "何殊食乳儿。"
      ]
    },
    {
      "_id": null,
      "Name": "秋夕",
      "PoetId": "2f3f5d6a9d07464d875caf8a58bf59c9",
      "PoetName": "聂夷中",
      "Form": "五律",
      "Tags": [
        "唐代",
        "聂夷中"
      ],
      "Contents": [
        "日往无复见，",
        "秋堂暮仍学。",
        "玄发不知白，",
        "晓人寒铜觉。",
        "为材未离群，",
        "有玉犹在璞。",
        "谁把碧桐枝，",
        "刻作云门乐。"
      ]
    },
    {
      "_id": null,
      "Name": "访嵩阳道士不遇",
      "PoetId": "2f3f5d6a9d07464d875caf8a58bf59c9",
      "PoetName": "聂夷中",
      "Form": "五律",
      "Tags": [
        "唐代",
        "聂夷中"
      ],
      "Contents": [
        "先生五岳游，",
        "文焰灭金鼎。",
        "日下鹤过时，",
        "人间空落影。",
        "常言一粒药，",
        "不随死生境。",
        "何当列御寇，",
        "去问仙人请。"
      ]
    },
    {
      "_id": null,
      "Name": "送友人归江南",
      "PoetId": "2f3f5d6a9d07464d875caf8a58bf59c9",
      "PoetName": "聂夷中",
      "Form": "未知",
      "Tags": [
        "唐代",
        "聂夷中"
      ],
      "Contents": [
        "泉州五更鼓，",
        "月落西南维。",
        "此时有行客，",
        "别我孤舟归。",
        "上国身无主，",
        "下第诚可悲。"
      ]
    },
    {
      "_id": null,
      "Name": "闻人说海北事有感",
      "PoetId": "2f3f5d6a9d07464d875caf8a58bf59c9",
      "PoetName": "聂夷中",
      "Form": "七律",
      "Tags": [
        "唐代",
        "聂夷中"
      ],
      "Contents": [
        "故乡归路隔高雷，",
        "见说年来事可哀。",
        "村落日中眠虎豹，",
        "田园雨后长蒿莱。",
        "海隅久已无春色，",
        "地底真成有劫灰。",
        "荆棘满山行不得，",
        "不知当日是谁栽。"
      ]
    },
    {
      "_id": null,
      "Name": "题贾氏林泉",
      "PoetId": "2f3f5d6a9d07464d875caf8a58bf59c9",
      "PoetName": "聂夷中",
      "Form": "未知",
      "Tags": [
        "唐代",
        "聂夷中"
      ],
      "Contents": [
        "市朝束名利，",
        "林泉系清通。",
        "岂知黄尘内，",
        "迥有白云踪。",
        "轻流逗密蓧，",
        "直干入宽空。",
        "高吟五君咏，",
        "疑对九华峰。",
        "我知种竹心，",
        "欲扇清凉风。",
        "我知决泉意，",
        "将明济物功。",
        "有琴不张弦，",
        "众星列梧桐。",
        "须知淡澹听，",
        "声在无声中。",
        "地非樵者路，",
        "武陵又何逢。",
        "只虑迷所归，",
        "池上日西东。"
      ]
    }
  ]
}