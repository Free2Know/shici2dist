{
  "_id": "8d7a20b4a7cd4a4eb605ea5e79a93b96",
  "Name": "阎选",
  "Description": "阎选，孟蜀时布衣。以小词供奉南唐后主，人称为阎处士。其词与毛文锡相伯仲。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "临江仙",
      "PoetId": "8d7a20b4a7cd4a4eb605ea5e79a93b96",
      "PoetName": "阎选",
      "Form": "词",
      "Tags": [
        "唐代",
        "阎选"
      ],
      "Contents": [
        "雨停荷芰逗浓香，",
        "岸边蝉噪垂杨。",
        "物华空有旧池塘。",
        "不逢仙子，",
        "何处梦襄王？",
        "珍簟对欹鸳枕冷，",
        "此来尘暗凄凉。",
        "欲凭危槛恨偏长。",
        "藕花珠缀，",
        "犹似汗凝妆。",
        "十二高峰天外寒，",
        "竹梢轻拂仙坛。",
        "宝衣行雨在云端。",
        "画帘深殿，",
        "香雾冷风残。",
        "欲问楚王何处去，",
        "翠屏犹掩金鸾。",
        "猿啼明月照空滩。",
        "孤舟行客，",
        "惊梦亦艰难。"
      ]
    },
    {
      "_id": null,
      "Name": "八拍蛮",
      "PoetId": "8d7a20b4a7cd4a4eb605ea5e79a93b96",
      "PoetName": "阎选",
      "Form": "七律",
      "Tags": [
        "唐代",
        "阎选"
      ],
      "Contents": [
        "云锁嫩黄烟柳细，",
        "风吹红蒂雪梅残。",
        "光影不胜闺阁恨，",
        "行行坐坐黛眉攒。",
        "愁锁黛眉烟易惨，",
        "泪飘红脸粉难匀。",
        "憔悴不知缘底事，",
        "遇人推道不宜春。"
      ]
    },
    {
      "_id": null,
      "Name": "定风波",
      "PoetId": "8d7a20b4a7cd4a4eb605ea5e79a93b96",
      "PoetName": "阎选",
      "Form": "词",
      "Tags": [
        "唐代",
        "阎选"
      ],
      "Contents": [
        "江水沉沉帆影过，",
        "游鱼到晚透寒波。",
        "渡口双双飞白鸟，",
        "烟袅，",
        "芦花深处隐渔歌。",
        "扁舟短棹归兰浦，",
        "人去，",
        "萧萧竹径透青莎。",
        "深夜无风新雨歇，",
        "凉月，",
        "露迎珠颗入圆荷。"
      ]
    },
    {
      "_id": null,
      "Name": "河传",
      "PoetId": "8d7a20b4a7cd4a4eb605ea5e79a93b96",
      "PoetName": "阎选",
      "Form": "词",
      "Tags": [
        "唐代",
        "阎选"
      ],
      "Contents": [
        "秋雨秋雨，",
        "无昼无夜，",
        "滴滴霏霏。",
        "暗灯凉簟怨分离，",
        "妖姬，",
        "不胜悲。",
        "西风稍急喧窗竹，",
        "停又续，",
        "腻脸悬双玉。",
        "几回邀约雁来时，",
        "违期。",
        "雁归，",
        "人不归。"
      ]
    },
    {
      "_id": null,
      "Name": "浣溪沙",
      "PoetId": "8d7a20b4a7cd4a4eb605ea5e79a93b96",
      "PoetName": "阎选",
      "Form": "五律",
      "Tags": [
        "唐代",
        "阎选"
      ],
      "Contents": [
        "寂寞流苏冷绣茵，",
        "倚屏山枕惹香尘，",
        "小庭花露泣浓春。",
        "刘阮信非仙洞客，",
        "嫦娥终是月中人，",
        "此生无路访东邻。"
      ]
    },
    {
      "_id": null,
      "Name": "虞美人",
      "PoetId": "8d7a20b4a7cd4a4eb605ea5e79a93b96",
      "PoetName": "阎选",
      "Form": "词",
      "Tags": [
        "唐代",
        "阎选"
      ],
      "Contents": [
        "粉融红腻莲房绽，",
        "脸动双波慢。",
        "小鱼衔玉鬓钗横，",
        "石榴裙染象纱轻，",
        "转娉婷。",
        "偷期锦浪荷深处，",
        "一梦云兼雨。",
        "臂留檀印齿痕香，",
        "深秋不寐漏初长，",
        "尽思量。",
        "楚腰蛴领团香玉，",
        "鬓叠深深绿。",
        "月蛾星眼笑微频，",
        "柳夭桃艳不胜春，",
        "晚妆匀。",
        "水纹簟映青纱帐，",
        "雾罩秋波上。",
        "一枝娇卧醉芙蓉，",
        "良宵不得与君同，",
        "恨忡忡。"
      ]
    },
    {
      "_id": null,
      "Name": "谒金门",
      "PoetId": "8d7a20b4a7cd4a4eb605ea5e79a93b96",
      "PoetName": "阎选",
      "Form": "词",
      "Tags": [
        "唐代",
        "阎选"
      ],
      "Contents": [
        "美人浴，",
        "碧沼莲开芬馥。",
        "双髻绾云颜似玉，",
        "素娥辉淡绿。",
        "雅态芳姿闲淑，",
        "雪映钿装金斛。",
        "水溅青丝珠断续，",
        "酥融香透肉。"
      ]
    }
  ]
}