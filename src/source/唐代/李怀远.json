{
  "_id": "0ee17480e35940ef868ac1f4c3d40b63",
  "Name": "李怀远",
  "Description": "李怀远，邢州柏仁人。擢四科第，累除司礼少卿。则天时，为鸾台侍郎。神龙初，兵部尚书同中书门下三品。集八卷，今存诗一首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "凝碧池侍宴看竞渡应制",
      "PoetId": "0ee17480e35940ef868ac1f4c3d40b63",
      "PoetName": "李怀远",
      "Form": "未知",
      "Tags": [
        "唐代",
        "李怀远"
      ],
      "Contents": [
        "上苑清銮路，",
        "高居重豫游。",
        "前对芙蓉沼，",
        "傍临杜若洲。",
        "地如玄扈望，",
        "波似洞庭秋。",
        "列筵飞翠斝，",
        "分曹戏鹢舟。",
        "湍高棹影没，",
        "岸近榜歌遒。",
        "舞曲依鸾殿，",
        "箫声下凤楼。",
        "忽闻天上乐，",
        "疑逐海查流。"
      ]
    },
    {
      "_id": null,
      "Name": "凤阁南厅槐树半生死虽遇阳和终呈枯……",
      "PoetId": "0ee17480e35940ef868ac1f4c3d40b63",
      "PoetName": "李怀远",
      "Form": "未知",
      "Tags": [
        "唐代",
        "李怀远"
      ],
      "Contents": [
        "庭槐岁月深，",
        "半死尚抽心。",
        "叶少宁障日，",
        "枝疏不碍禽。",
        "帷幄谅无取，",
        "栋梁非所任。",
        "愧在龙楼侧，",
        "羞处凤池阴。",
        "未能辞雨露，",
        "犹得款衣簪。",
        "惜悲生意尽，",
        "空余古木吟。"
      ]
    }
  ]
}