{
  "_id": "03789829e2c643f482009a3d3f96bab1",
  "Name": "步非烟",
  "Description": "步非烟，河南功曹武公业妾也。邻生赵象以诗诱之，非烟答以诗，象因逾垣相从。事露，笞死。诗四首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "又答赵象独坐",
      "PoetId": "03789829e2c643f482009a3d3f96bab1",
      "PoetName": "步非烟",
      "Form": "未知",
      "Tags": [
        "唐代",
        "步非烟"
      ],
      "Contents": [
        "无力严妆倚绣栊，",
        "暗题蝉锦思难穷。",
        "近来赢得伤春病，",
        "柳弱花奇支怯晓风。"
      ]
    },
    {
      "_id": null,
      "Name": "寄怀",
      "PoetId": "03789829e2c643f482009a3d3f96bab1",
      "PoetName": "步非烟",
      "Form": "七绝",
      "Tags": [
        "唐代",
        "步非烟"
      ],
      "Contents": [
        "画檐春燕须同宿，",
        "兰浦双鸳肯独飞。",
        "长恨桃源诸女伴，",
        "等闲花里送郎归。"
      ]
    },
    {
      "_id": null,
      "Name": "答赵子",
      "PoetId": "03789829e2c643f482009a3d3f96bab1",
      "PoetName": "步非烟",
      "Form": "七绝",
      "Tags": [
        "唐代",
        "步非烟"
      ],
      "Contents": [
        "绿惨双蛾不自持，",
        "只缘幽恨在新诗。",
        "郎心应似琴心怨，",
        "脉脉春情更泥谁。"
      ]
    },
    {
      "_id": null,
      "Name": "答赵象",
      "PoetId": "03789829e2c643f482009a3d3f96bab1",
      "PoetName": "步非烟",
      "Form": "七绝",
      "Tags": [
        "唐代",
        "步非烟"
      ],
      "Contents": [
        "相思只恨难相见，",
        "相见还愁却别君。",
        "愿得化为松上鹤，",
        "一双飞去入行云。"
      ]
    }
  ]
}