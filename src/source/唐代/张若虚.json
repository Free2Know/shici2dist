{
  "_id": "c8a5e820d21b43ab96b8cc2acfddd2bd",
  "Name": "张若虚",
  "Description": "张若虚（660－约720）扬州人。曾任兖州兵曹，与贺知章、张旭、包融齐名，号“吴中四士”。诗的风格近齐梁体，仅存诗二首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "代答闺梦还",
      "PoetId": "c8a5e820d21b43ab96b8cc2acfddd2bd",
      "PoetName": "张若虚",
      "Form": "未知",
      "Tags": [
        "唐代",
        "张若虚"
      ],
      "Contents": [
        "关塞年华早，",
        "楼台别望违。",
        "试衫著暖气，",
        "开镜觅春晖。",
        "燕入窥罗幕，",
        "蜂来上画衣。",
        "情催桃李艳，",
        "心寄管弦飞。",
        "妆洗朝相待，",
        "风花暝不归。",
        "梦魂何处入，",
        "寂寂掩重扉。"
      ]
    },
    {
      "_id": null,
      "Name": "春江花月夜",
      "PoetId": "c8a5e820d21b43ab96b8cc2acfddd2bd",
      "PoetName": "张若虚",
      "Form": "七律",
      "Tags": [
        "唐代",
        "张若虚"
      ],
      "Contents": [
        "春江潮水连海平，",
        "海上明月共潮生。",
        "滟滟随波千万里，",
        "何处春江无月明。",
        "江流宛转绕芳甸，",
        "月照花林皆似霰。",
        "空里流霜不觉飞，",
        "汀上白沙看不见。",
        "江天一色无纤尘，",
        "皎皎空中孤月轮。",
        "江畔何人初见月，",
        "江月何年初照人。",
        "人生代代无穷已，",
        "江月年年望相似。",
        "不知江月待何人，",
        "但见长江送流水。",
        "白云一片去悠悠，",
        "青枫浦上不胜愁。",
        "谁家今夜扁舟子，",
        "何处相思明月楼。",
        "可怜楼上月徘徊，",
        "应照离人妆镜台。",
        "玉户帘中卷不去，",
        "捣衣砧上拂还来。",
        "此时相望不相闻，",
        "愿逐月华流照君。",
        "鸿雁长飞光不度，",
        "鱼龙潜跃水成文。",
        "昨夜闲潭梦落花，",
        "可怜春半不还家。",
        "江水流春去欲尽，",
        "江潭落月复西斜。",
        "斜月沉沉藏海雾，",
        "碣石潇湘无限路。",
        "不知乘月几人归，",
        "落花摇情满江树。"
      ]
    }
  ]
}