{
  "_id": "691d45a29b9d498a8dd12f38c464f6c9",
  "Name": "韩溉",
  "Description": "韩溉，江南人。诗一卷，今存七首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "松",
      "PoetId": "691d45a29b9d498a8dd12f38c464f6c9",
      "PoetName": "韩溉",
      "Form": "七律",
      "Tags": [
        "唐代",
        "韩溉"
      ],
      "Contents": [
        "倚空高槛冷无尘，",
        "往事闲徵梦欲分。",
        "翠色本宜霜后见，",
        "寒声偏向月中闻。",
        "啼猿想带苍山雨，",
        "归鹤应和紫府云。",
        "莫向东园竞桃李，",
        "春光还是不容君。"
      ]
    },
    {
      "_id": null,
      "Name": "柳",
      "PoetId": "691d45a29b9d498a8dd12f38c464f6c9",
      "PoetName": "韩溉",
      "Form": "七律",
      "Tags": [
        "唐代",
        "韩溉"
      ],
      "Contents": [
        "雪尽青门弄影微，",
        "暖风迟日早莺归。",
        "如凭细叶留春色，",
        "须把长条系落晖。",
        "彭泽有情还郁郁，",
        "隋堤无主自依依。",
        "世间惹恨偏饶此，",
        "可是行人折赠稀。"
      ]
    },
    {
      "_id": null,
      "Name": "水",
      "PoetId": "691d45a29b9d498a8dd12f38c464f6c9",
      "PoetName": "韩溉",
      "Form": "七律",
      "Tags": [
        "唐代",
        "韩溉"
      ],
      "Contents": [
        "方圆不定性空求，",
        "东注沧溟早晚休。",
        "高截碧塘长耿耿，",
        "远飞青嶂更悠悠。",
        "潇湘月浸千年色，",
        "梦泽烟含万古愁。",
        "别有岭头呜咽处，",
        "为君分作断肠流。"
      ]
    },
    {
      "_id": null,
      "Name": "竹",
      "PoetId": "691d45a29b9d498a8dd12f38c464f6c9",
      "PoetName": "韩溉",
      "Form": "七律",
      "Tags": [
        "唐代",
        "韩溉"
      ],
      "Contents": [
        "树色连云万叶开，",
        "王孙不厌满庭栽。",
        "凌霜尽节无人见，",
        "终日虚心待凤来。",
        "谁许风流添兴咏，",
        "自怜潇洒出尘埃。",
        "朱门处处多闲地，",
        "正好移阴覆翠苔。"
      ]
    },
    {
      "_id": null,
      "Name": "鹊",
      "PoetId": "691d45a29b9d498a8dd12f38c464f6c9",
      "PoetName": "韩溉",
      "Form": "七律",
      "Tags": [
        "唐代",
        "韩溉"
      ],
      "Contents": [
        "才见离巢羽翼开，",
        "尽能轻飏出尘埃。",
        "人间树好纷纷占，",
        "天上桥成草草回。",
        "几度送风临玉户，",
        "一时传喜到妆台。",
        "若教颜色如霜雪，",
        "应与清平作瑞来。"
      ]
    }
  ]
}