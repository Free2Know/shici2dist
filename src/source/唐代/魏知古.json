{
  "_id": "8e995dcada8f4cf0aef6f1349d3a6c4a",
  "Name": "魏知古",
  "Description": "魏知古，深州人。性方直，有才名，弱冠举进士。长安中，历凤阁舍人。神龙初，擢吏部侍郎。睿宗即位，以藩邸故吏，召拜黄门侍郎，迁散骑常侍，同平章事。开元初，改紫微令，终工部尚书。所荐洹水令吕太一、蒲州司功参军齐浣、内率骑曹参军柳泽、密尉宋遥、左补阙袁晖、右补阙封希颜、伊阙尉陈希烈，皆为闻人。宋璟尝称曰：\"叔向古之遗直，子产古之遗爱，能兼之者，其在魏公。\"集七卷，今存诗五首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "从猎渭川献诗",
      "PoetId": "8e995dcada8f4cf0aef6f1349d3a6c4a",
      "PoetName": "魏知古",
      "Form": "未知",
      "Tags": [
        "唐代",
        "魏知古"
      ],
      "Contents": [
        "尝闻夏太康，",
        "五弟训禽荒。",
        "我后来冬狩，",
        "三驱盛礼张。",
        "顺时鹰隼击，",
        "讲事武功扬。",
        "奔走未及去，",
        "翾飞岂暇翔。",
        "非熊从渭水，",
        "瑞翟想陈仓。",
        "此欲诚难纵，",
        "兹游不可常。",
        "子云陈羽猎，",
        "僖伯谏渔棠。",
        "得失鉴齐楚，",
        "仁思念禹汤。",
        "雍熙亮在宥，",
        "亭毒匪多伤。",
        "辛甲今为史，",
        "虞箴遂孔彰。"
      ]
    },
    {
      "_id": null,
      "Name": "奉和春日途中喜雨应诏",
      "PoetId": "8e995dcada8f4cf0aef6f1349d3a6c4a",
      "PoetName": "魏知古",
      "Form": "未知",
      "Tags": [
        "唐代",
        "魏知古"
      ],
      "Contents": [
        "皇舆向洛城，",
        "时雨应天行。",
        "丽日登岩送，",
        "阴云出野迎。",
        "濯枝林杏发，",
        "润叶渚蒲生。",
        "丝入纶言喜，",
        "花依锦字明。",
        "微臣忝东观，",
        "载笔伫西成。"
      ]
    },
    {
      "_id": null,
      "Name": "春夜寓直凤阁怀群公",
      "PoetId": "8e995dcada8f4cf0aef6f1349d3a6c4a",
      "PoetName": "魏知古",
      "Form": "五律",
      "Tags": [
        "唐代",
        "魏知古"
      ],
      "Contents": [
        "拜门传漏晚，",
        "寓直索居时。",
        "昔重安仁赋，",
        "今称伯玉诗。",
        "鸳池满不溢，",
        "鸡树久逾滋。",
        "夙夜怀山甫，",
        "清风咏所思。"
      ]
    },
    {
      "_id": null,
      "Name": "玄元观寻李先生不遇",
      "PoetId": "8e995dcada8f4cf0aef6f1349d3a6c4a",
      "PoetName": "魏知古",
      "Form": "未知",
      "Tags": [
        "唐代",
        "魏知古"
      ],
      "Contents": [
        "羽客今何在，",
        "空寻伊洛间。",
        "忽闻归苦县，",
        "复想入函关。",
        "未作千年别，",
        "犹应七日还。",
        "神仙不可见，",
        "寂寞返蓬山。",
        "第九十二卷"
      ]
    }
  ]
}