{
  "_id": "c3985fcf1d304a4ab64344934d696c91",
  "Name": "元晦",
  "Description": "元晦，稹之从子。会昌初桂管观察使，终散骑常侍。诗二首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "句",
      "PoetId": "c3985fcf1d304a4ab64344934d696c91",
      "PoetName": "元晦",
      "Form": "五绝",
      "Tags": [
        "唐代",
        "元晦"
      ],
      "Contents": [
        "石静如开镜，",
        "山高若耸莲。",
        "笋竿抽玉管，",
        "花蔓缀金钿。"
      ]
    },
    {
      "_id": null,
      "Name": "越亭二十韵",
      "PoetId": "c3985fcf1d304a4ab64344934d696c91",
      "PoetName": "元晦",
      "Form": "未知",
      "Tags": [
        "唐代",
        "元晦"
      ],
      "Contents": [
        "乏才叨八使，",
        "徇禄非三顾。",
        "南服颁诏条，",
        "东林证迷误。",
        "未闻述职效，",
        "偶脱嚣烦趣。",
        "激水浚坳塘，",
        "缘崖欹磴步。",
        "西岩焕朝旭，",
        "深壑囊宿雾。",
        "影气爽衣巾，",
        "凉飔轻杖履。",
        "临高神虑寂，",
        "远眺川原布。",
        "孤帆逗汀烟，",
        "翻鸦集江树。",
        "独探洞府静，",
        "恍若偓佺遇。",
        "一瞬契真宗，",
        "百年成妄故。",
        "孱颜石户启，",
        "杳霭溪云度。",
        "松籁韵宫商，",
        "鸳甍势翔溯。",
        "津梁危彴架，",
        "济物虚舟渡。",
        "环流驰羽觞，",
        "金英妒妆嫭。",
        "笳吟寒垒迥，",
        "鸟噪空山暮。",
        "怅望麋鹿心，",
        "低回车马路。",
        "悬冠谢陶令，",
        "褫珮怀疏傅。",
        "遐想蜕缨緌，",
        "徒惭恤襦袴。",
        "福盈祸之倚，",
        "权胜道所恶。",
        "何必栖禅关，",
        "无言自冥悟。"
      ]
    },
    {
      "_id": null,
      "Name": "除浙东留题桂郡林亭",
      "PoetId": "c3985fcf1d304a4ab64344934d696c91",
      "PoetName": "元晦",
      "Form": "七律",
      "Tags": [
        "唐代",
        "元晦"
      ],
      "Contents": [
        "紫泥远自金銮降，",
        "朱旆翻驰镜水头。",
        "陶令风光偏畏夜，",
        "子牟衰鬓暗惊秋。",
        "西邻月色何时见，",
        "南国春光岂再游。",
        "莫遣艳歌催客醉，",
        "不堪回首翠蛾愁。"
      ]
    }
  ]
}