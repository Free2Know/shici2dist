{
  "_id": "9d139b96a7fa419a9ac560a5d0d9dd8a",
  "Name": "纪唐夫",
  "Description": "纪唐夫，开成中中书舍人。诗三首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "横吹曲辞·骢马曲",
      "PoetId": "9d139b96a7fa419a9ac560a5d0d9dd8a",
      "PoetName": "纪唐夫",
      "Form": "七律",
      "Tags": [
        "唐代",
        "纪唐夫"
      ],
      "Contents": [
        "连钱出塞蹋沙蓬，",
        "岂比当时御史骢。",
        "逐北自谙深碛路，",
        "连嘶谁念静边功。",
        "登山每与青云合，",
        "弄影应知碧草同。",
        "今日虏平将换妾，",
        "不如罗袖舞春风。"
      ]
    },
    {
      "_id": null,
      "Name": "送友人归宜春",
      "PoetId": "9d139b96a7fa419a9ac560a5d0d9dd8a",
      "PoetName": "纪唐夫",
      "Form": "五律",
      "Tags": [
        "唐代",
        "纪唐夫"
      ],
      "Contents": [
        "落花兼柳絮，",
        "无处不纷纷。",
        "远道空归去，",
        "流莺独自闻。",
        "墅桥喧碓水，",
        "山郭入楼云。",
        "故里南陔曲，",
        "秋期欲送君。"
      ]
    },
    {
      "_id": null,
      "Name": "送温庭筠尉方城",
      "PoetId": "9d139b96a7fa419a9ac560a5d0d9dd8a",
      "PoetName": "纪唐夫",
      "Form": "七律",
      "Tags": [
        "唐代",
        "纪唐夫"
      ],
      "Contents": [
        "何事明时泣玉频，",
        "长安不见杏园春。",
        "凤凰诏下虽沾命，",
        "鹦鹉才高却累身。",
        "且尽绿醽销积恨，",
        "莫辞黄绶拂行尘。",
        "方城若比长沙路，",
        "犹隔千山与万津。"
      ]
    }
  ]
}