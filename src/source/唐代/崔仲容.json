{
  "_id": "eb6bc946316745fe81a176e23659998c",
  "Name": "崔仲容",
  "Description": "",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "句",
      "PoetId": "eb6bc946316745fe81a176e23659998c",
      "PoetName": "崔仲容",
      "Form": "未知",
      "Tags": [
        "唐代",
        "崔仲容"
      ],
      "Contents": [
        "妾心合君心，",
        "一似影随形。",
        "梁燕无情困，",
        "双栖语此时。",
        "不觉红颜去，",
        "空嗟白发生。",
        "桐花落尽春又尽，",
        "紫塞征人犹未归。"
      ]
    },
    {
      "_id": null,
      "Name": "戏赠",
      "PoetId": "eb6bc946316745fe81a176e23659998c",
      "PoetName": "崔仲容",
      "Form": "七绝",
      "Tags": [
        "唐代",
        "崔仲容"
      ],
      "Contents": [
        "暂到昆仑未得归，",
        "阮郎何事教人非。",
        "如今身佩上清箓，",
        "莫遣落花沾羽衣。"
      ]
    },
    {
      "_id": null,
      "Name": "赠所思",
      "PoetId": "eb6bc946316745fe81a176e23659998c",
      "PoetName": "崔仲容",
      "Form": "五律",
      "Tags": [
        "唐代",
        "崔仲容"
      ],
      "Contents": [
        "所居幸接邻，",
        "相见不相亲。",
        "一似云间月，",
        "何殊镜里人。",
        "丹诚空有梦，",
        "肠断不禁春。",
        "愿作梁间燕，",
        "无由变此身。"
      ]
    },
    {
      "_id": null,
      "Name": "赠歌姬",
      "PoetId": "eb6bc946316745fe81a176e23659998c",
      "PoetName": "崔仲容",
      "Form": "七律",
      "Tags": [
        "唐代",
        "崔仲容"
      ],
      "Contents": [
        "水剪双眸雾剪衣，",
        "当筵一曲媚春辉。",
        "潇湘夜瑟怨犹在，",
        "巫峡晓云愁不稀。",
        "皓齿乍分寒玉细，",
        "黛眉轻蹙远山微。",
        "渭城朝雨休重唱，",
        "满眼阳关客未归。"
      ]
    }
  ]
}