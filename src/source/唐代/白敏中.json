{
  "_id": "40858e406a834747b7c714b94d38e232",
  "Name": "白敏中",
  "Description": "白敏中，字用晦。长庆中第进士，擢累侍御史、左司员外郎。武宗召入翰林，为学士。宣宗立，以兵部侍郎同中书门下平章事，寻出为邠宁节度使。懿宗复召拜司徒、门下侍郎、还平章事。咸通二年，出为凤翔节度使。以太傅致仕。诗二首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "至日上公献寿酒",
      "PoetId": "40858e406a834747b7c714b94d38e232",
      "PoetName": "白敏中",
      "Form": "未知",
      "Tags": [
        "唐代",
        "白敏中"
      ],
      "Contents": [
        "候晓天门辟，",
        "朝天万国同。",
        "瑞云升观阙，",
        "香气映华宫。",
        "日色临仙籞，",
        "龙颜对昊宫。",
        "羽仪瞻百姓，",
        "献寿侍三公。",
        "化被君王洽，",
        "恩沾草木丰。",
        "自欣朝玉座，",
        "宴此咏皇风。"
      ]
    },
    {
      "_id": null,
      "Name": "贺收复秦原诸州诗",
      "PoetId": "40858e406a834747b7c714b94d38e232",
      "PoetName": "白敏中",
      "Form": "七律",
      "Tags": [
        "唐代",
        "白敏中"
      ],
      "Contents": [
        "一诏皇城四海颁，",
        "丑戎无数束身还。",
        "戍楼吹笛人休战，",
        "牧野嘶风马自闲。",
        "河水九盘收数曲，",
        "天山千里锁诸关。",
        "西边北塞今无事，",
        "为报东南夷与蛮。"
      ]
    }
  ]
}