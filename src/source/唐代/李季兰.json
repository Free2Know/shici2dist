{
  "_id": "017bd473afa0437fb42d713cce78bde8",
  "Name": "李季兰",
  "Description": "",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "琴曲歌辞·三峡流泉歌",
      "PoetId": "017bd473afa0437fb42d713cce78bde8",
      "PoetName": "李季兰",
      "Form": "未知",
      "Tags": [
        "唐代",
        "李季兰"
      ],
      "Contents": [
        "妾家本住巫山云，",
        "巫山流水常自闻。",
        "玉琴弹出转寥夐，",
        "直似当时梦中听。",
        "三峡流泉几千里，",
        "一时流入深闺里。",
        "巨石奔崖指下生，",
        "飞波走浪弦中起。",
        "初疑喷涌含雷风，",
        "又似呜咽流不通。",
        "回湍曲濑势将尽，",
        "时复滴沥平沙中。",
        "忆昔阮公为此曲，",
        "能使仲容听不足。",
        "一弹既罢复一弹，",
        "愿似流泉镇相续。"
      ]
    }
  ]
}