{
  "_id": "1039c4a117184c9a8728536389a25215",
  "Name": "柳公绰",
  "Description": "柳公绰，字宽，京兆华原人。举贤良方正，直言极谏。武元衡节度剑南，与裴度俱为判官，相引重，召为吏部郎中。元和初，进太医箴，迁御史中丞，历六镇。太和中，终兵部尚书。性耿介，有大臣节。为文不尚浮靡，所取士如许康佐、郑郎、卢简辞、崔玙、夏侯孜、李拭、韦长，皆知名显贵。  诗三首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "和武相锦楼玩月得浓字",
      "PoetId": "1039c4a117184c9a8728536389a25215",
      "PoetName": "柳公绰",
      "Form": "五律",
      "Tags": [
        "唐代",
        "柳公绰"
      ],
      "Contents": [
        "此夜年年月，",
        "偏宜此地逢。",
        "近看江水浅，",
        "遥辨雪山重。",
        "万井金花肃，",
        "千林玉露浓。",
        "不唯楼上思，",
        "飞盖亦陪从。"
      ]
    },
    {
      "_id": null,
      "Name": "赠毛仙翁",
      "PoetId": "1039c4a117184c9a8728536389a25215",
      "PoetName": "柳公绰",
      "Form": "五律",
      "Tags": [
        "唐代",
        "柳公绰"
      ],
      "Contents": [
        "桃源千里远，",
        "花洞四时春。",
        "中有含真客，",
        "长为不死人。",
        "松高枝叶茂，",
        "鹤老羽毛新。",
        "莫遣同篱槿，",
        "朝荣暮化尘。"
      ]
    },
    {
      "_id": null,
      "Name": "题梓州牛头寺",
      "PoetId": "1039c4a117184c9a8728536389a25215",
      "PoetName": "柳公绰",
      "Form": "七绝",
      "Tags": [
        "唐代",
        "柳公绰"
      ],
      "Contents": [
        "一出西城第二桥，",
        "两边山木晚萧萧。",
        "井花净洗行人耳，",
        "留听溪声入夜潮。"
      ]
    }
  ]
}