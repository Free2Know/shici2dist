{
  "_id": "5dcee7a08e76430a92c4ff048ee68034",
  "Name": "褚载",
  "Description": "褚载，字厚之，乾宁二年，登进士第。诗一卷，今存诗十四首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "南徐晚望",
      "PoetId": "5dcee7a08e76430a92c4ff048ee68034",
      "PoetName": "褚载",
      "Form": "七律",
      "Tags": [
        "唐代",
        "褚载"
      ],
      "Contents": [
        "芳草铺香晚岸晴，",
        "岸头含醉去来行。",
        "僧归岳外残钟寺，",
        "日下江边调角城。",
        "入浙孤帆知楚信，",
        "过淮疏雨带潮声。",
        "如今未免风尘役，",
        "宁敢匆匆便濯缨。"
      ]
    },
    {
      "_id": null,
      "Name": "句",
      "PoetId": "5dcee7a08e76430a92c4ff048ee68034",
      "PoetName": "褚载",
      "Form": "未知",
      "Tags": [
        "唐代",
        "褚载"
      ],
      "Contents": [
        "相逢多是醉醺然，",
        "应有囊中子母钱。",
        "有兴欲沽红曲酒，",
        "无人同上翠旌楼。",
        "星斗离披烟霭收，",
        "玉蟾蜍耀海东头。",
        "鹿胎冠子水晶簪，",
        "长啸欹眠紫桂阴。",
        "躞蹀马摇金络脑，",
        "婵娟人坠玉搔头。",
        "狂歌放饮浑成性，",
        "知道逍遥出俗笼。",
        "除却洛阳才子后，",
        "更谁封恨吊怀沙。",
        "莲浦浪澄堪倚钓，",
        "柳堤风暖好垂鞭。",
        "上马等闲销白日，",
        "出门轻薄倚黄金。",
        "净名方丈虽然病，",
        "曼倩年涯未有多。"
      ]
    },
    {
      "_id": null,
      "Name": "吊秦叟",
      "PoetId": "5dcee7a08e76430a92c4ff048ee68034",
      "PoetName": "褚载",
      "Form": "七绝",
      "Tags": [
        "唐代",
        "褚载"
      ],
      "Contents": [
        "市西楼店金千秤，",
        "渭北田园粟万钟。",
        "儿被杀伤妻被虏，",
        "一身随驾到三峰。"
      ]
    },
    {
      "_id": null,
      "Name": "定鼎门",
      "PoetId": "5dcee7a08e76430a92c4ff048ee68034",
      "PoetName": "褚载",
      "Form": "七绝",
      "Tags": [
        "唐代",
        "褚载"
      ],
      "Contents": [
        "郏鄏城高门倚天，",
        "九重踪迹尚依然。",
        "须知道德无关锁，",
        "一闭乾坤一万年。"
      ]
    },
    {
      "_id": null,
      "Name": "投节度邢公",
      "PoetId": "5dcee7a08e76430a92c4ff048ee68034",
      "PoetName": "褚载",
      "Form": "七律",
      "Tags": [
        "唐代",
        "褚载"
      ],
      "Contents": [
        "西风昨夜坠红兰，",
        "一宿邮亭事万般。",
        "无地可耕归不得，",
        "有恩堪报死何难。",
        "流年怕老看将老，",
        "百计求安未得安。",
        "一卷新书满怀泪，",
        "频来门馆诉饥寒。"
      ]
    },
    {
      "_id": null,
      "Name": "晓发",
      "PoetId": "5dcee7a08e76430a92c4ff048ee68034",
      "PoetName": "褚载",
      "Form": "七律",
      "Tags": [
        "唐代",
        "褚载"
      ],
      "Contents": [
        "贪路贪名须早发，",
        "枕前无计暂裴回。",
        "才闻鸡唱呼童起，",
        "已有铃声过驿来。",
        "衣湿乍惊沾雾露，",
        "马行仍未见尘埃。",
        "朝朝陌上侵星去，",
        "待得酬身了便回。"
      ]
    },
    {
      "_id": null,
      "Name": "晓感",
      "PoetId": "5dcee7a08e76430a92c4ff048ee68034",
      "PoetName": "褚载",
      "Form": "七律",
      "Tags": [
        "唐代",
        "褚载"
      ],
      "Contents": [
        "晓鼓冬冬星汉微，",
        "佩金鸣玉斗光辉。",
        "出门各自争岐路，",
        "至老何人免是非。",
        "大道不应由曲取，",
        "浮生还要略知机。",
        "故园华表高高在，",
        "可得不如丁令威。"
      ]
    },
    {
      "_id": null,
      "Name": "瀑布",
      "PoetId": "5dcee7a08e76430a92c4ff048ee68034",
      "PoetName": "褚载",
      "Form": "七绝",
      "Tags": [
        "唐代",
        "褚载"
      ],
      "Contents": [
        "泻雾倾烟撼撼雷，",
        "满山风雨助喧豗。",
        "争知不是青天阙，",
        "扑下银河一半来。"
      ]
    },
    {
      "_id": null,
      "Name": "移石",
      "PoetId": "5dcee7a08e76430a92c4ff048ee68034",
      "PoetName": "褚载",
      "Form": "七律",
      "Tags": [
        "唐代",
        "褚载"
      ],
      "Contents": [
        "嶙峋一片溪中石，",
        "恰称幽人弹素琴。",
        "浪浸多年苔色在，",
        "洗来今日碏痕深。",
        "磨看粹色何殊玉，",
        "敲有奇声直异金。",
        "不是不堪为器用，",
        "都缘良匠未留心。"
      ]
    },
    {
      "_id": null,
      "Name": "贺赵观文重试及第",
      "PoetId": "5dcee7a08e76430a92c4ff048ee68034",
      "PoetName": "褚载",
      "Form": "七律",
      "Tags": [
        "唐代",
        "褚载"
      ],
      "Contents": [
        "一枝仙桂两回春。",
        "始觉文章可致身。",
        "已把色丝要上第，",
        "又将彩笔冠群伦。",
        "龙泉再淬方知利，",
        "火浣重烧转更新。",
        "今日街头看御榜，",
        "大能荣耀苦心人。"
      ]
    },
    {
      "_id": null,
      "Name": "赠道士",
      "PoetId": "5dcee7a08e76430a92c4ff048ee68034",
      "PoetName": "褚载",
      "Form": "七律",
      "Tags": [
        "唐代",
        "褚载"
      ],
      "Contents": [
        "簪星曳月下蓬壶，",
        "曾见东皋种白榆。",
        "六甲威灵藏瑞检，",
        "五龙雷电绕霜都。",
        "惟教鹤探丹丘信，",
        "不使人窥太乙炉。",
        "闻说葛陂风浪恶，",
        "许骑青鹿从行无。"
      ]
    },
    {
      "_id": null,
      "Name": "陈仓驿",
      "PoetId": "5dcee7a08e76430a92c4ff048ee68034",
      "PoetName": "褚载",
      "Form": "七绝",
      "Tags": [
        "唐代",
        "褚载"
      ],
      "Contents": [
        "锦翼花冠安在哉，",
        "雄飞雌伏尽尘埃。",
        "一双童子应惆怅，",
        "不见真人更猎来。"
      ]
    },
    {
      "_id": null,
      "Name": "鹤",
      "PoetId": "5dcee7a08e76430a92c4ff048ee68034",
      "PoetName": "褚载",
      "Form": "七绝",
      "Tags": [
        "唐代",
        "褚载"
      ],
      "Contents": [
        "欲洗霜翎下涧边，",
        "却嫌菱刺污香泉。",
        "沙鸥浦雁应惊讶，",
        "一举扶摇直上天。"
      ]
    }
  ]
}