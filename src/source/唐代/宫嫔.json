{
  "_id": "243bb96dbcce47c1bb4eef7ab448ae7b",
  "Name": "宫嫔",
  "Description": "",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "冥会诗",
      "PoetId": "243bb96dbcce47c1bb4eef7ab448ae7b",
      "PoetName": "宫嫔",
      "Form": "未知",
      "Tags": [
        "唐代",
        "宫嫔"
      ],
      "Contents": [
        "争不逢人话此身，",
        "此身长夜不知春。",
        "自从国破家亡后，",
        "陇上惟添芳草新。",
        "休说人间恨恋多，",
        "况逢佳客此相过。",
        "堂中纵有千般乐，",
        "争及阳春一曲歌。",
        "幽谷穷花似妾身，",
        "纵怀香艳吐无因。",
        "多情公子能相访，",
        "应解回风暂借春。",
        "恩情未足晓光催，",
        "数朵眠花未得开。",
        "却羡一双金扼臂，",
        "得随人世出将来。"
      ]
    }
  ]
}