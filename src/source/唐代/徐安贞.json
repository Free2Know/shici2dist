{
  "_id": "6d4cc130732c40ddbbca2b57b04cd680",
  "Name": "徐安贞",
  "Description": "徐安贞，初名楚璧，龙丘人。应制举，一岁三登甲科。开元中，为中书舍人、集贤院学士。帝属文，多令视草。终中书侍郎，与李林甫同用事。天宝后，避罪衡山岳寺，李邕识之，因载北归。行至长沙，谓其守曰：\"潇湘逢故人，若幽谷之睹太阳。不然，委填岩穴矣。\"诗十一首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "书殿赐宴应制",
      "PoetId": "6d4cc130732c40ddbbca2b57b04cd680",
      "PoetName": "徐安贞",
      "Form": "五律",
      "Tags": [
        "唐代",
        "徐安贞"
      ],
      "Contents": [
        "校文常近日，",
        "赐宴忽升天。",
        "酒正传杯至，",
        "饔人捧案前。",
        "玉阶鸣溜水，",
        "清阁引归烟。",
        "共惜芸香暮，",
        "春风几万年。"
      ]
    },
    {
      "_id": null,
      "Name": "从驾温泉宫",
      "PoetId": "6d4cc130732c40ddbbca2b57b04cd680",
      "PoetName": "徐安贞",
      "Form": "五律",
      "Tags": [
        "唐代",
        "徐安贞"
      ],
      "Contents": [
        "神女调温液，",
        "年年待圣人。",
        "试开临水殿，",
        "来洗属车尘。",
        "暖气随明主，",
        "恩波浃近臣。",
        "灵威自无极，",
        "从此献千春。"
      ]
    },
    {
      "_id": null,
      "Name": "奉和喜雪应制",
      "PoetId": "6d4cc130732c40ddbbca2b57b04cd680",
      "PoetName": "徐安贞",
      "Form": "七律",
      "Tags": [
        "唐代",
        "徐安贞"
      ],
      "Contents": [
        "两宫斋祭近登临，",
        "雨雪纷纷天昼阴。",
        "只为经寒无瑞色，",
        "顿教正月满春林。",
        "蓬莱北上旌门暗，",
        "花萼南归马迹深。",
        "自有三农歌帝力，",
        "还将万庾答尧心。"
      ]
    },
    {
      "_id": null,
      "Name": "奉和圣制早度蒲津关",
      "PoetId": "6d4cc130732c40ddbbca2b57b04cd680",
      "PoetName": "徐安贞",
      "Form": "未知",
      "Tags": [
        "唐代",
        "徐安贞"
      ],
      "Contents": [
        "仙掌临秦甸，",
        "虹桥辟晋关。",
        "两都分地险，",
        "一曲度河湾。",
        "路得津门要，",
        "时称古戍闲。",
        "城花春正发，",
        "岸柳曙堪攀。",
        "后乘犹临水，",
        "前旌欲换山。",
        "长安回望日，",
        "宸御六龙还。"
      ]
    },
    {
      "_id": null,
      "Name": "奉和圣制答二相出雀鼠谷",
      "PoetId": "6d4cc130732c40ddbbca2b57b04cd680",
      "PoetName": "徐安贞",
      "Form": "未知",
      "Tags": [
        "唐代",
        "徐安贞"
      ],
      "Contents": [
        "两臣初入梦，",
        "二月扈巡边。",
        "涧北寒犹在，",
        "山南春半传。",
        "颂声先奉御，",
        "辰象复回天。",
        "云日明千里，",
        "旌旗照一川。",
        "柳阴低辇路，",
        "草色变新田。",
        "还望汾阳近，",
        "宸游自窅然。"
      ]
    },
    {
      "_id": null,
      "Name": "程将军夫人挽诗",
      "PoetId": "6d4cc130732c40ddbbca2b57b04cd680",
      "PoetName": "徐安贞",
      "Form": "五律",
      "Tags": [
        "唐代",
        "徐安贞"
      ],
      "Contents": [
        "琴瑟调双凤，",
        "和鸣不独飞。",
        "正歌春可乐，",
        "行泣露先晞。",
        "环珮声犹在，",
        "房栊梦不归。",
        "将军休沐日，",
        "谁劝著新衣。"
      ]
    },
    {
      "_id": null,
      "Name": "送丹阳采访",
      "PoetId": "6d4cc130732c40ddbbca2b57b04cd680",
      "PoetName": "徐安贞",
      "Form": "五律",
      "Tags": [
        "唐代",
        "徐安贞"
      ],
      "Contents": [
        "郡县分南国，",
        "皇华出圣朝。",
        "为怜乡棹近，",
        "不道使车遥。",
        "旧俗吴三让，",
        "遗风汉六条。",
        "愿言除疾苦，",
        "天子听歌谣。"
      ]
    },
    {
      "_id": null,
      "Name": "送吕向补阙西岳勒碑",
      "PoetId": "6d4cc130732c40ddbbca2b57b04cd680",
      "PoetName": "徐安贞",
      "Form": "五律",
      "Tags": [
        "唐代",
        "徐安贞"
      ],
      "Contents": [
        "圣作西山颂，",
        "君其出使年。",
        "勒碑悬日月，",
        "驱传接云烟。",
        "寒尽函关路，",
        "春归洛水边。",
        "别离能几许，",
        "朝暮玉墀前。"
      ]
    },
    {
      "_id": null,
      "Name": "送王判官",
      "PoetId": "6d4cc130732c40ddbbca2b57b04cd680",
      "PoetName": "徐安贞",
      "Form": "五律",
      "Tags": [
        "唐代",
        "徐安贞"
      ],
      "Contents": [
        "明月开三峡，",
        "花源出五溪。",
        "城池青壁里，",
        "烟火绿林西。",
        "不畏王程促，",
        "惟愁仙路迷。",
        "巴东下归棹，",
        "莫待夜猿啼。"
      ]
    },
    {
      "_id": null,
      "Name": "闻邻家理筝",
      "PoetId": "6d4cc130732c40ddbbca2b57b04cd680",
      "PoetName": "徐安贞",
      "Form": "七律",
      "Tags": [
        "唐代",
        "徐安贞"
      ],
      "Contents": [
        "北斗横天夜欲阑，",
        "愁人倚月思无端。",
        "忽闻画阁秦筝逸，",
        "知是邻家赵女弹。",
        "曲成虚忆青蛾敛，",
        "调急遥怜玉指寒。",
        "银锁重关听未辟，",
        "不如眠去梦中看。"
      ]
    },
    {
      "_id": null,
      "Name": "题襄阳图",
      "PoetId": "6d4cc130732c40ddbbca2b57b04cd680",
      "PoetName": "徐安贞",
      "Form": "五律",
      "Tags": [
        "唐代",
        "徐安贞"
      ],
      "Contents": [
        "画得襄阳郡，",
        "依然见昔游。",
        "岘山思驻马，",
        "汉水忆回舟。",
        "丹壑常含霁，",
        "青林不换秋。",
        "图书空咫尺，",
        "千里意悠悠。"
      ]
    }
  ]
}