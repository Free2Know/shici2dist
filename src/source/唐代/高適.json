{
  "_id": "8132916bf83c4d0c96e26480625d0c4b",
  "Name": "高適",
  "Description": "高適，字达夫，渤海蓚人。举有道科，释褐封丘尉。不得志，去游河右，哥舒翰表为左骁卫兵曹、掌书记。进左拾遗，转监察御史。潼关失守，適奔赴行在，擢谏议大夫，节度淮南。李辅国谮之，左授太子少詹事，出为蜀、彭二州刺史。进成都尹、剑南西川节度使。召为刑部侍郎，转散骑常侍，封渤海县侯。永泰二年卒，赠礼部尚书，谥曰忠。適喜功名，尚节义。年过五十，始学为诗，以气质自高。每吟一篇，已为好事者传诵。开、宝以来，诗人之达者，惟適而已。集二卷。今编四卷。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "酬裴秀才",
      "PoetId": "8132916bf83c4d0c96e26480625d0c4b",
      "PoetName": "高適",
      "Form": "五律",
      "Tags": [
        "唐代",
        "高適"
      ],
      "Contents": [
        "男儿贵得意，",
        "何必相知早。",
        "飘荡与物永，",
        "蹉跎觉年老。",
        "长卿无产业，",
        "季子惭妻嫂。",
        "此事难重陈，",
        "未于众人道。"
      ]
    }
  ]
}