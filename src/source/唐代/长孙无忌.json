{
  "_id": "6831945ac5a548ac8f318c0ceb5067ea",
  "Name": "长孙无忌",
  "Description": "长孙无忌，字机辅，河南洛阳人，文德皇后之兄。好学，有筹略，佐太宗定天下，以功第一，封齐国公。历尚书仆射、司空。诫惧盈满，固辞不许，复拜司徒。贞观十七年，图功臣二十四人于凌烟阁，无忌为之冠。高宗即位，进册太尉，知门下省。后为许敬宗诬构，贬死黔州。诗三首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "与欧阳询互嘲",
      "PoetId": "6831945ac5a548ac8f318c0ceb5067ea",
      "PoetName": "长孙无忌",
      "Form": "五绝",
      "Tags": [
        "唐代",
        "长孙无忌"
      ],
      "Contents": [
        "耸膊成山字，",
        "埋肩不出头。",
        "谁家麟角上，",
        "画此一猕猴。"
      ]
    },
    {
      "_id": null,
      "Name": "新曲二首",
      "PoetId": "6831945ac5a548ac8f318c0ceb5067ea",
      "PoetName": "长孙无忌",
      "Form": "未知",
      "Tags": [
        "唐代",
        "长孙无忌"
      ],
      "Contents": [
        "侬阿家住朝歌下，",
        "早传名。",
        "结伴来游淇水上，",
        "旧长情。",
        "玉佩金钿随步远，",
        "云罗雾縠逐风轻。",
        "转目机心悬自许，",
        "何须更待听琴声。",
        "回雪凌波游洛浦，",
        "遇陈王。",
        "婉约娉婷工语笑，",
        "侍兰房。",
        "芙蓉绮帐还开掩，",
        "翡翠珠被烂齐光。",
        "长愿今宵奉颜色，",
        "不爱吹箫逐凤凰。"
      ]
    },
    {
      "_id": null,
      "Name": "灞桥待李将军",
      "PoetId": "6831945ac5a548ac8f318c0ceb5067ea",
      "PoetName": "长孙无忌",
      "Form": "五绝",
      "Tags": [
        "唐代",
        "长孙无忌"
      ],
      "Contents": [
        "飒飒风叶下，",
        "遥遥烟景曛。",
        "霸陵无醉尉，",
        "谁滞李将军。"
      ]
    }
  ]
}