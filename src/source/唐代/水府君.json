{
  "_id": "a97c477d37db4cb9af18be2eae88d010",
  "Name": "水府君",
  "Description": "",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "与郑德璘奇遇诗",
      "PoetId": "a97c477d37db4cb9af18be2eae88d010",
      "PoetName": "水府君",
      "Form": "未知",
      "Tags": [
        "唐代",
        "水府君"
      ],
      "Contents": [
        "物触轻舟心自知，",
        "风恬烟静月光微。",
        "夜深江上解愁思，",
        "拾得红蕖香惹衣。",
        "纤手垂钩对水窗，",
        "红蕖秋色艳长江。",
        "既能解佩投交甫，",
        "更有明珠乞一双。",
        "湖面狂风且莫吹，",
        "浪花初绽月光微。",
        "沈潜暗想横波泪，",
        "得共鲛人相对垂。",
        "洞庭风软荻花秋，",
        "新没青娥细浪愁。",
        "泪滴白蘋君不见，",
        "月明江上有轻鸥。",
        "昔日江头菱芡人，",
        "蒙君数饮松醪春。",
        "活君家室以为报，",
        "珍重长沙郑德璘。"
      ]
    }
  ]
}