{
  "_id": "5e4bf602cbf54ab18ea7fb517c720b66",
  "Name": "虞世南",
  "Description": "字伯施，余姚人。沉静寡欲，精思读书，至累旬不盥栉。文章婉缛，见称于仆射徐陵，同是有名。在隋，官秘书郎，十年不徙。入唐，为秦府记室参军，迁太子中舍人。太宗践祚，历弘文馆学士、秘书监。卒谥文懿。太宗称其德行、忠直、博学、文词、书翰为五绝。集三十卷。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "从军行二首",
      "PoetId": "5e4bf602cbf54ab18ea7fb517c720b66",
      "PoetName": "虞世南",
      "Form": "未知",
      "Tags": [
        "唐代",
        "虞世南"
      ],
      "Contents": [
        "涂山烽候惊，",
        "弭节度龙城。",
        "冀马楼兰将，",
        "燕犀上谷兵。",
        "剑寒花不落，",
        "弓晓月逾明。",
        "凛凛严霜节，",
        "冰壮黄河绝。",
        "蔽日卷征蓬，",
        "浮天散飞雪。",
        "全兵值月满，",
        "精骑乘胶折。",
        "结发早驱驰，",
        "辛苦事旌麾。",
        "马冻重关冷，",
        "轮摧九折危。",
        "独有西山将，",
        "年年属数奇。",
        "烽火发金微，",
        "连营出武威。",
        "孤城塞云起，",
        "绝阵虏尘飞。",
        "侠客吸龙剑，",
        "恶少缦胡衣。",
        "朝摩骨都垒，",
        "夜解谷蠡围。",
        "萧关远无极，",
        "蒲海广难依。",
        "沙磴离旌断，",
        "晴川候马归。",
        "交河梁已毕，",
        "燕山旆欲挥。",
        "方知万里相，",
        "侯服见光辉。"
      ]
    },
    {
      "_id": null,
      "Name": "侍宴应诏赋韵得前字",
      "PoetId": "5e4bf602cbf54ab18ea7fb517c720b66",
      "PoetName": "虞世南",
      "Form": "五律",
      "Tags": [
        "唐代",
        "虞世南"
      ],
      "Contents": [
        "芬芳禁林晚，",
        "容与桂舟前。",
        "横空一鸟度，",
        "照水百花然。",
        "绿野明斜日，",
        "青山澹晚烟。",
        "滥陪终宴赏，",
        "握管类窥天。"
      ]
    },
    {
      "_id": null,
      "Name": "侍宴归雁堂",
      "PoetId": "5e4bf602cbf54ab18ea7fb517c720b66",
      "PoetName": "虞世南",
      "Form": "五律",
      "Tags": [
        "唐代",
        "虞世南"
      ],
      "Contents": [
        "歌堂面渌水，",
        "舞馆接金塘。",
        "竹开霜后翠，",
        "梅动雪前香。",
        "凫归初命侣，",
        "雁起欲分行。",
        "刷羽同栖集，",
        "怀恩愧稻粱。"
      ]
    },
    {
      "_id": null,
      "Name": "凌晨早朝",
      "PoetId": "5e4bf602cbf54ab18ea7fb517c720b66",
      "PoetName": "虞世南",
      "Form": "五律",
      "Tags": [
        "唐代",
        "虞世南"
      ],
      "Contents": [
        "万瓦宵光曙，",
        "重檐夕雾收。",
        "玉花停夜烛，",
        "金壶送晓筹。",
        "日晖青琐殿，",
        "霞生结绮楼。",
        "重门应启路，",
        "通籍引王侯。"
      ]
    },
    {
      "_id": null,
      "Name": "出塞",
      "PoetId": "5e4bf602cbf54ab18ea7fb517c720b66",
      "PoetName": "虞世南",
      "Form": "词",
      "Tags": [
        "唐代",
        "虞世南"
      ],
      "Contents": [
        "上将三略远，",
        "元戎九命尊。",
        "缅怀古人节，",
        "思酬明主恩。",
        "山西多勇气，",
        "塞北有游魂。",
        "扬桴上陇坂，",
        "勒骑下平原。",
        "誓将绝沙漠，",
        "悠然去玉门。",
        "轻赍不遑舍，",
        "惊策骛戎轩。",
        "凛凛边风急，",
        "萧萧征马烦。",
        "雪暗天山道，",
        "冰塞交河源。",
        "雾锋黯无色，",
        "霜旗冻不翻。",
        "耿介倚长剑，",
        "日落风尘昏。"
      ]
    },
    {
      "_id": null,
      "Name": "初晴应教",
      "PoetId": "5e4bf602cbf54ab18ea7fb517c720b66",
      "PoetName": "虞世南",
      "Form": "五绝",
      "Tags": [
        "唐代",
        "虞世南"
      ],
      "Contents": [
        "初日明燕馆，",
        "新溜满梁池。",
        "归云半入岭，",
        "残滴尚悬枝。"
      ]
    },
    {
      "_id": null,
      "Name": "发营逢雨应诏",
      "PoetId": "5e4bf602cbf54ab18ea7fb517c720b66",
      "PoetName": "虞世南",
      "Form": "五律",
      "Tags": [
        "唐代",
        "虞世南"
      ],
      "Contents": [
        "豫游欣胜地，",
        "皇泽乃先天。",
        "油云阴御道，",
        "膏雨润公田。",
        "陇麦沾逾翠，",
        "山花湿更然。",
        "稼穑良所重，",
        "方复悦丰年。"
      ]
    },
    {
      "_id": null,
      "Name": "和銮舆顿戏下",
      "PoetId": "5e4bf602cbf54ab18ea7fb517c720b66",
      "PoetName": "虞世南",
      "Form": "未知",
      "Tags": [
        "唐代",
        "虞世南"
      ],
      "Contents": [
        "重轮依紫极，",
        "前耀奉丹霄。",
        "天经恋宸扆，",
        "帝命扈仙镳。",
        "乘星开鹤禁，",
        "带月下虹桥。",
        "银书含晓色，",
        "金辂转晨飙。",
        "雾澈轩营近，",
        "尘暗苑城遥。",
        "莲花分秀萼，",
        "竹箭下惊潮。",
        "抚己惭龙干，",
        "承恩集凤条。",
        "瑶山盛风乐，",
        "抽简荐徒谣。"
      ]
    },
    {
      "_id": null,
      "Name": "咏舞",
      "PoetId": "5e4bf602cbf54ab18ea7fb517c720b66",
      "PoetName": "虞世南",
      "Form": "五绝",
      "Tags": [
        "唐代",
        "虞世南"
      ],
      "Contents": [
        "繁弦奏渌水，",
        "长袖转回鸾。",
        "一双俱应节，",
        "还似镜中看。"
      ]
    },
    {
      "_id": null,
      "Name": "咏萤",
      "PoetId": "5e4bf602cbf54ab18ea7fb517c720b66",
      "PoetName": "虞世南",
      "Form": "五绝",
      "Tags": [
        "唐代",
        "虞世南"
      ],
      "Contents": [
        "的历流光小，",
        "飘飖弱翅轻。",
        "恐畏无人识，",
        "独自暗中明。"
      ]
    },
    {
      "_id": null,
      "Name": "奉和出颍至淮应令",
      "PoetId": "5e4bf602cbf54ab18ea7fb517c720b66",
      "PoetName": "虞世南",
      "Form": "五律",
      "Tags": [
        "唐代",
        "虞世南"
      ],
      "Contents": [
        "良晨喜利涉，",
        "解缆入淮浔。",
        "寒流泛鹢首，",
        "霜吹响哀吟。",
        "潜鳞波里跃，",
        "水鸟浪前沉。",
        "邗沟非复远，",
        "怅望悦宸襟。"
      ]
    },
    {
      "_id": null,
      "Name": "奉和咏日午",
      "PoetId": "5e4bf602cbf54ab18ea7fb517c720b66",
      "PoetName": "虞世南",
      "Form": "五律",
      "Tags": [
        "唐代",
        "虞世南"
      ],
      "Contents": [
        "高天净秋色，",
        "长汉转曦车。",
        "玉树阴初正，",
        "桐圭影未斜。",
        "翠盖飞圆彩，",
        "明镜发轻花。",
        "再中良表瑞，",
        "共仰璧晖赊。"
      ]
    },
    {
      "_id": null,
      "Name": "奉和咏风应魏王教",
      "PoetId": "5e4bf602cbf54ab18ea7fb517c720b66",
      "PoetName": "虞世南",
      "Form": "五绝",
      "Tags": [
        "唐代",
        "虞世南"
      ],
      "Contents": [
        "逐舞飘轻袖，",
        "传歌共绕梁。",
        "动枝生乱影，",
        "吹花送远香。"
      ]
    },
    {
      "_id": null,
      "Name": "奉和幸江都应诏",
      "PoetId": "5e4bf602cbf54ab18ea7fb517c720b66",
      "PoetName": "虞世南",
      "Form": "未知",
      "Tags": [
        "唐代",
        "虞世南"
      ],
      "Contents": [
        "南国行周化，",
        "稽山秘夏图。",
        "百王岂殊轨，",
        "千载协前谟。",
        "肆觐遵时豫，",
        "顺动悦来苏。",
        "安流进玉轴，",
        "戒道翼金吾。",
        "龙旂焕辰象，",
        "凤吹溢川涂。",
        "封唐昔敷锡，",
        "分陕被荆吴。",
        "沐道咸知让，",
        "慕义久成都。",
        "冬律初飞管，",
        "阳鸟正衔芦。",
        "严飙肃林薄，",
        "暧景澹江湖。",
        "鸿私浃幽远，",
        "厚泽润凋枯。",
        "虞琴起歌咏，",
        "汉筑动巴歈。",
        "多幸沾行苇，",
        "无庸类散樗。"
      ]
    },
    {
      "_id": null,
      "Name": "奉和幽山雨后应令",
      "PoetId": "5e4bf602cbf54ab18ea7fb517c720b66",
      "PoetName": "虞世南",
      "Form": "未知",
      "Tags": [
        "唐代",
        "虞世南"
      ],
      "Contents": [
        "肃城邻上苑，",
        "黄山迩桂宫。",
        "雨歇连峰翠，",
        "烟开竟野通。",
        "排虚翔戏鸟，",
        "跨水落长虹。",
        "日下林全暗，",
        "云收岭半空。",
        "山泉鸣石涧，",
        "地籁响岩风。"
      ]
    },
    {
      "_id": null,
      "Name": "奉和月夜观星应令",
      "PoetId": "5e4bf602cbf54ab18ea7fb517c720b66",
      "PoetName": "虞世南",
      "Form": "未知",
      "Tags": [
        "唐代",
        "虞世南"
      ],
      "Contents": [
        "早秋炎景暮，",
        "初弦月彩新。",
        "清风涤暑气，",
        "零露净嚣尘。",
        "薄雾销轻縠，",
        "鲜云卷夕鳞。",
        "休光灼前曜，",
        "瑞彩接重轮。",
        "缘情扌离圣藻，",
        "并作命徐陈。",
        "宿草诚渝滥，",
        "吹嘘偶仆绅。",
        "天文岂易述，",
        "徒知仰北辰。"
      ]
    },
    {
      "_id": null,
      "Name": "奉和献岁宴宫臣",
      "PoetId": "5e4bf602cbf54ab18ea7fb517c720b66",
      "PoetName": "虞世南",
      "Form": "五律",
      "Tags": [
        "唐代",
        "虞世南"
      ],
      "Contents": [
        "履端初起节，",
        "长苑命高筵。",
        "肆夏喧金奏，",
        "重润响朱弦。",
        "春光催柳色，",
        "日彩泛槐烟。",
        "微臣同滥吹，",
        "谬得仰钧天。"
      ]
    },
    {
      "_id": null,
      "Name": "奉和至寿春应令",
      "PoetId": "5e4bf602cbf54ab18ea7fb517c720b66",
      "PoetName": "虞世南",
      "Form": "未知",
      "Tags": [
        "唐代",
        "虞世南"
      ],
      "Contents": [
        "瑶山盛风乐，",
        "南巡务逸游。",
        "如何事巡抚，",
        "民瘼谅斯求。",
        "文鹤扬轻盖，",
        "苍龙饰桂舟。",
        "泛沫萦沙屿，",
        "寒澌拥急流。",
        "路指八仙馆，",
        "途经百尺楼。",
        "眷言昔游践，",
        "回驾且淹留。",
        "后车喧凤吹，",
        "前旌映彩旒。",
        "龙骖驻六马，",
        "飞阁上三休。",
        "调谐金石奏，",
        "欢洽羽觞浮。",
        "天文徒可仰，",
        "何以厕琳球。"
      ]
    },
    {
      "_id": null,
      "Name": "应诏嘲司花女",
      "PoetId": "5e4bf602cbf54ab18ea7fb517c720b66",
      "PoetName": "虞世南",
      "Form": "未知",
      "Tags": [
        "唐代",
        "虞世南"
      ],
      "Contents": [
        "学画鸦黄半未成，",
        "垂肩享单袖太憨生。",
        "缘憨却得君王惜，",
        "长把花枝傍辇行。",
        "第三十七卷"
      ]
    },
    {
      "_id": null,
      "Name": "春夜",
      "PoetId": "5e4bf602cbf54ab18ea7fb517c720b66",
      "PoetName": "虞世南",
      "Form": "五绝",
      "Tags": [
        "唐代",
        "虞世南"
      ],
      "Contents": [
        "春苑月裴回，",
        "竹堂侵夜开。",
        "惊鸟排林度，",
        "风花隔水来。"
      ]
    },
    {
      "_id": null,
      "Name": "杂曲歌辞·结客少年场行",
      "PoetId": "5e4bf602cbf54ab18ea7fb517c720b66",
      "PoetName": "虞世南",
      "Form": "未知",
      "Tags": [
        "唐代",
        "虞世南"
      ],
      "Contents": [
        "韩魏多奇节，",
        "倜傥遗名利。",
        "共矜然诺心，",
        "各负纵横志。",
        "结友一言重，",
        "相思千里至。",
        "绿沈明月弦，",
        "金络浮云辔。",
        "吹箫入吴市，",
        "击筑游燕肆。",
        "寻源博望侯，",
        "结客远相求。",
        "少年重一顾，",
        "长驱背陇头。",
        "焰焰霜戈动，",
        "耿耿剑虹浮。",
        "天山冬夏雪，",
        "交河南北流。",
        "云起龙沙暗，",
        "木落雁行秋。",
        "轻生殉知己，",
        "非是为身谋。"
      ]
    },
    {
      "_id": null,
      "Name": "相和歌辞·中妇织流黄",
      "PoetId": "5e4bf602cbf54ab18ea7fb517c720b66",
      "PoetName": "虞世南",
      "Form": "五律",
      "Tags": [
        "唐代",
        "虞世南"
      ],
      "Contents": [
        "寒闺织素锦，",
        "含怨敛双蛾。",
        "综新交缕涩，",
        "经脆断丝多。",
        "衣香逐举袖，",
        "钏动应鸣梭。",
        "还恐裁缝罢，",
        "无信达交河。"
      ]
    },
    {
      "_id": null,
      "Name": "相和歌辞·怨歌行",
      "PoetId": "5e4bf602cbf54ab18ea7fb517c720b66",
      "PoetName": "虞世南",
      "Form": "未知",
      "Tags": [
        "唐代",
        "虞世南"
      ],
      "Contents": [
        "紫殿秋风冷，",
        "雕甍白日沉。",
        "裁纨凄断曲，",
        "织素别离心。",
        "掖庭羞改画，",
        "长门不惜金。",
        "宠移恩稍薄，",
        "情疏恨转深。",
        "香销翠羽帐，",
        "弦断凤凰琴。",
        "镜前红粉歇，",
        "阶上绿苔侵。",
        "谁言掩歌扇，",
        "翻作白头吟。"
      ]
    },
    {
      "_id": null,
      "Name": "相和歌辞·门有车马客行",
      "PoetId": "5e4bf602cbf54ab18ea7fb517c720b66",
      "PoetName": "虞世南",
      "Form": "未知",
      "Tags": [
        "唐代",
        "虞世南"
      ],
      "Contents": [
        "财雄重交结，",
        "戚里擅豪华。",
        "曲台临上路，",
        "高门抵狭斜。",
        "赭汗千金马，",
        "绣毂五香车。",
        "白鹤随飞盖，",
        "朱鹭入鸣笳。",
        "夏莲开剑水，",
        "春桃发露花。",
        "轻裙染回雪，",
        "浮蚁泛流霞。",
        "高谈辨飞兔，",
        "扌离藻握灵蛇。",
        "逢恩借羽翼，",
        "失路委泥沙。",
        "暧暧风烟晚，",
        "路长归骑远。",
        "日斜青琐第，",
        "尘飞金谷苑。",
        "危弦促柱奏巴渝，",
        "遗簪堕珥解罗襦。",
        "如何守直道，",
        "翻使谷名愚。"
      ]
    },
    {
      "_id": null,
      "Name": "相和歌辞·飞来双白鹤",
      "PoetId": "5e4bf602cbf54ab18ea7fb517c720b66",
      "PoetName": "虞世南",
      "Form": "未知",
      "Tags": [
        "唐代",
        "虞世南"
      ],
      "Contents": [
        "飞来双白鹤，",
        "奋翼远凌烟。",
        "双栖集紫盖，",
        "一举背青田。",
        "飏影过伊洛，",
        "流声入管弦。",
        "鸣群倒景外，",
        "刷羽阆风前。",
        "映海疑浮雪，",
        "拂涧泻飞泉。",
        "燕雀宁知去，",
        "蜉蝣不识还。",
        "何言别俦侣，",
        "从此间山川。",
        "顾步已相失，",
        "裴回反自怜。",
        "危心犹警露，",
        "哀响讵闻天。",
        "无因振六翮，",
        "轻举复随仙。"
      ]
    },
    {
      "_id": null,
      "Name": "相和歌辞·饮马长城窟行",
      "PoetId": "5e4bf602cbf54ab18ea7fb517c720b66",
      "PoetName": "虞世南",
      "Form": "未知",
      "Tags": [
        "唐代",
        "虞世南"
      ],
      "Contents": [
        "驰马渡河干，",
        "流深马渡难。",
        "前逢锦车使，",
        "都护在楼兰。",
        "轻骑犹衔勒，",
        "疑兵尚解鞍。",
        "温池下绝涧，",
        "栈道接危峦。",
        "拓地勋未赏，",
        "亡城律讵宽。",
        "有月关犹暗，",
        "经春陇尚寒。",
        "云昏无复影，",
        "冰合不闻湍。",
        "怀君不可遇，",
        "聊持报一餐。"
      ]
    },
    {
      "_id": null,
      "Name": "蝉",
      "PoetId": "5e4bf602cbf54ab18ea7fb517c720b66",
      "PoetName": "虞世南",
      "Form": "五绝",
      "Tags": [
        "唐代",
        "虞世南"
      ],
      "Contents": [
        "垂绥饮清露，",
        "流响出疏桐。",
        "居高声自远，",
        "非是藉秋风。"
      ]
    },
    {
      "_id": null,
      "Name": "赋得临池竹应制",
      "PoetId": "5e4bf602cbf54ab18ea7fb517c720b66",
      "PoetName": "虞世南",
      "Form": "五律",
      "Tags": [
        "唐代",
        "虞世南"
      ],
      "Contents": [
        "葱翠梢云质，",
        "垂彩映清池。",
        "波泛含风影，",
        "流摇防露枝。",
        "龙鳞漾嶰谷，",
        "凤翅拂涟漪。",
        "欲识凌冬性，",
        "唯有岁寒知。"
      ]
    },
    {
      "_id": null,
      "Name": "赋得吴都",
      "PoetId": "5e4bf602cbf54ab18ea7fb517c720b66",
      "PoetName": "虞世南",
      "Form": "未知",
      "Tags": [
        "唐代",
        "虞世南"
      ],
      "Contents": [
        "画野通淮泗，",
        "星躔应斗牛。",
        "玉牒宏图表，",
        "黄旗美气浮。",
        "三分开霸业，",
        "万里宅神州。",
        "高台临茂苑，",
        "飞阁跨澄流。",
        "江涛如素盖，",
        "海气似朱楼。",
        "吴趋自有乐，",
        "还似镜中游。"
      ]
    },
    {
      "_id": null,
      "Name": "赋得慎罚",
      "PoetId": "5e4bf602cbf54ab18ea7fb517c720b66",
      "PoetName": "虞世南",
      "Form": "未知",
      "Tags": [
        "唐代",
        "虞世南"
      ],
      "Contents": [
        "帝图光往册，",
        "上德表鸿名。",
        "道冠二仪始，",
        "风高三代英。",
        "乐和知化洽，",
        "讼息表刑清。",
        "罚轻犹在念，",
        "勿喜尚留情。",
        "明慎全无枉，",
        "哀矜在好生。",
        "五疵过亦察，",
        "二辟理弥精。",
        "幪巾示廉耻，",
        "嘉石务详平。",
        "每削繁苛性，",
        "常深恻隐诚。",
        "政宽思济猛，",
        "疑罪必从轻。",
        "于张惩不滥，",
        "陈郭宪无倾。",
        "刑措谅斯在，",
        "欢然仰颂声。"
      ]
    },
    {
      "_id": null,
      "Name": "门有车马客",
      "PoetId": "5e4bf602cbf54ab18ea7fb517c720b66",
      "PoetName": "虞世南",
      "Form": "未知",
      "Tags": [
        "唐代",
        "虞世南"
      ],
      "Contents": [
        "陈遵重交结，",
        "田蚡擅豪华。",
        "曲台临上路，",
        "高轩抵狭斜。",
        "赭汗千金马，",
        "绣轴五香车。",
        "白鹤随飞盖，",
        "朱鹭入鸣笳。",
        "夏莲开剑水，",
        "春桃发绶花。",
        "高谈辩飞兔，",
        "扌离藻握灵蛇。",
        "逢恩出毛羽，",
        "失路委泥沙。",
        "暧暧风烟晚，",
        "路长归骑远。",
        "日斜青琐第，",
        "尘飞金谷苑。",
        "危弦促柱奏巴渝，",
        "遗簪堕珥解罗襦。",
        "如何守直道，",
        "翻使谷名愚。"
      ]
    }
  ]
}