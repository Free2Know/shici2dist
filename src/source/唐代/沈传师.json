{
  "_id": "9028336aae7943458676734b0515c109",
  "Name": "沈传师",
  "Description": "沈传师，字子言，吴人。贞元末登第，历官拾遗、翰林学士、中书舍人。宝历中，由尚书右丞出为宣歙观察使，复入为吏部侍郎。有才行，工楷法。诗五首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "和李德裕观玉蕊花见怀之作",
      "PoetId": "9028336aae7943458676734b0515c109",
      "PoetName": "沈传师",
      "Form": "五律",
      "Tags": [
        "唐代",
        "沈传师"
      ],
      "Contents": [
        "曾对金銮直，",
        "同依玉树阴。",
        "雪英飞舞近，",
        "烟叶动摇深。",
        "素萼年年密，",
        "衰容日日侵。",
        "劳君想华发，",
        "近欲不胜簪。"
      ]
    },
    {
      "_id": null,
      "Name": "寄大府兄侍史",
      "PoetId": "9028336aae7943458676734b0515c109",
      "PoetName": "沈传师",
      "Form": "七绝",
      "Tags": [
        "唐代",
        "沈传师"
      ],
      "Contents": [
        "积雪山阴马过难，",
        "残更深夜铁衣寒。",
        "将军破了单于阵，",
        "更把兵书仔细看。"
      ]
    },
    {
      "_id": null,
      "Name": "次潭州，酬唐侍御、姚员外游道……",
      "PoetId": "9028336aae7943458676734b0515c109",
      "PoetName": "沈传师",
      "Form": "未知",
      "Tags": [
        "唐代",
        "沈传师"
      ],
      "Contents": [
        "承明年老辄自论，",
        "乞得湘守东南奔。",
        "为闻楚国富山水，",
        "青嶂逦迤僧家园。",
        "含香珥笔皆眷旧，",
        "谦抑自忘台省尊。",
        "不令执简候亭馆，",
        "直许携手游山樊。",
        "忽惊列岫晓来逼，",
        "朔雪洗尽烟岚昏。",
        "碧波回屿三山转，",
        "丹槛缭郭千艘屯。",
        "华镳躞蹀绚砂步，",
        "大旆彩错辉松门。",
        "樛枝竞骛龙蛇势，",
        "折干不灭风霆痕。",
        "相重古殿倚岩腹，",
        "别引新径萦云根。",
        "目伤平楚虞帝魂，",
        "情多思远聊开樽。",
        "危弦细管逐歌飘，",
        "画鼓绣靴随节翻。",
        "锵金七言凌老杜，",
        "入木八法蟠高轩。",
        "嗟余潦倒久不利，",
        "忍复感激论元元。"
      ]
    },
    {
      "_id": null,
      "Name": "蒙泉",
      "PoetId": "9028336aae7943458676734b0515c109",
      "PoetName": "沈传师",
      "Form": "五绝",
      "Tags": [
        "唐代",
        "沈传师"
      ],
      "Contents": [
        "京路马駸駸，",
        "尘劳日向深。",
        "蒙泉聊息驾，",
        "可以洗君心。"
      ]
    },
    {
      "_id": null,
      "Name": "赠毛仙翁",
      "PoetId": "9028336aae7943458676734b0515c109",
      "PoetName": "沈传师",
      "Form": "七律",
      "Tags": [
        "唐代",
        "沈传师"
      ],
      "Contents": [
        "安期何事出云烟，",
        "为把仙方与世传。",
        "只向人间称百岁，",
        "谁知洞里过千年。",
        "青牛到日迎方朔，",
        "丹灶开时共稚川。",
        "更说桃源更深处，",
        "异花长占四时天。"
      ]
    }
  ]
}