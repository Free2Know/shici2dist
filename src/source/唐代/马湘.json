{
  "_id": "dac358e503ac4fde8dafb3b46d698e20",
  "Name": "马湘",
  "Description": "",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "又诗一首",
      "PoetId": "dac358e503ac4fde8dafb3b46d698e20",
      "PoetName": "马湘",
      "Form": "七绝",
      "Tags": [
        "唐代",
        "马湘"
      ],
      "Contents": [
        "昔日曾随魏伯阳，",
        "无端醉卧紫金床。",
        "东君谓我多情赖，",
        "罚向人间作酒狂。"
      ]
    },
    {
      "_id": null,
      "Name": "又诗二首",
      "PoetId": "dac358e503ac4fde8dafb3b46d698e20",
      "PoetName": "马湘",
      "Form": "未知",
      "Tags": [
        "唐代",
        "马湘"
      ],
      "Contents": [
        "省悟前非一息间，",
        "更抛闲事弃尘寰。",
        "徒夸美酒如琼液，",
        "休恋娇娥似玉颜。",
        "含笑谩教情面厚，",
        "多愁还使鬓毛斑。",
        "云中幸有堪归路，",
        "无限青山是我山。",
        "何用烧丹学驻颜，",
        "闹非城市静非山。",
        "时人若觅长生药，",
        "对景无心是大还。"
      ]
    },
    {
      "_id": null,
      "Name": "登杭州秦望山",
      "PoetId": "dac358e503ac4fde8dafb3b46d698e20",
      "PoetName": "马湘",
      "Form": "七律",
      "Tags": [
        "唐代",
        "马湘"
      ],
      "Contents": [
        "太乙初分何处寻，",
        "空留历数变人心。",
        "九天日月移朝暮，",
        "万里山川换古今。",
        "风动水光吞远峤，",
        "雨添岚气没高林。",
        "秦皇谩作驱山计，",
        "沧海茫茫转更深。"
      ]
    },
    {
      "_id": null,
      "Name": "题龙兴观壁",
      "PoetId": "dac358e503ac4fde8dafb3b46d698e20",
      "PoetName": "马湘",
      "Form": "五绝",
      "Tags": [
        "唐代",
        "马湘"
      ],
      "Contents": [
        "世有无穷事，",
        "生知遂百春。",
        "问程方外路，",
        "宜是上清人。"
      ]
    }
  ]
}