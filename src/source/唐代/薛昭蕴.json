{
  "_id": "0c812f54d7c1420ca93c8a3359caccc7",
  "Name": "薛昭蕴",
  "Description": "薛昭蕴生卒年不详，依《花间集》序列，当为前蜀人，有词十九首。《北梦琐言》卷十一作薛昭纬，说他是薛宝逊之子，新旧《唐书》有《薛昭纬传》，称他乾宁中为礼部侍郎。疑昭纬与昭蕴为兄弟。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "喜迁莺",
      "PoetId": "0c812f54d7c1420ca93c8a3359caccc7",
      "PoetName": "薛昭蕴",
      "Form": "词",
      "Tags": [
        "唐代",
        "薛昭蕴"
      ],
      "Contents": [
        "残蟾落，",
        "晓钟鸣，",
        "羽化觉身轻。",
        "乍无春睡有余酲，",
        "杏苑雪初晴。",
        "紫陌长，",
        "襟袖冷，",
        "不是人间风景。",
        "回看尘土似前生，",
        "休羡谷中莺。",
        "金门晓，",
        "玉京春，",
        "骏马骤轻尘。",
        "桦烟深处白衫新，",
        "认得化龙身。",
        "九陌喧，",
        "千户启，",
        "满袖桂香风细。",
        "杏园欢宴曲江滨，",
        "自此占芳辰。",
        "清明节，",
        "雨晴天，",
        "得意正当年。",
        "马骄泥软锦连乾，",
        "香袖半笼鞭。",
        "花色融，",
        "人竞赏，",
        "尽是绣鞍朱鞅。",
        "日斜无计更留连，",
        "归路草和烟。"
      ]
    },
    {
      "_id": null,
      "Name": "女冠子",
      "PoetId": "0c812f54d7c1420ca93c8a3359caccc7",
      "PoetName": "薛昭蕴",
      "Form": "词",
      "Tags": [
        "唐代",
        "薛昭蕴"
      ],
      "Contents": [
        "求仙去也，",
        "翠钿金篦尽舍。",
        "入岩峦，",
        "雾卷黄罗帔，",
        "云雕白玉冠。",
        "野烟溪洞冷，",
        "林月石桥寒。",
        "静夜松风下，",
        "礼天坛。",
        "云罗雾縠，",
        "新授明威法箓。",
        "降真函，",
        "髻绾青丝发，",
        "冠抽碧玉篸。",
        "往来云过五，",
        "去住岛经三。",
        "正遇刘郎使，",
        "启瑶缄。"
      ]
    },
    {
      "_id": null,
      "Name": "浣溪沙",
      "PoetId": "0c812f54d7c1420ca93c8a3359caccc7",
      "PoetName": "薛昭蕴",
      "Form": "词",
      "Tags": [
        "唐代",
        "薛昭蕴"
      ],
      "Contents": [
        "粉上依稀有泪痕，",
        "郡庭花落欲黄昏，",
        "远情深恨与谁论？",
        "　记得去年寒食日，",
        "延秋门外卓金轮，",
        "日斜人散暗销魂。"
      ]
    },
    {
      "_id": null,
      "Name": "浣溪沙·红蓼渡头秋正雨",
      "PoetId": "0c812f54d7c1420ca93c8a3359caccc7",
      "PoetName": "薛昭蕴",
      "Form": "五律",
      "Tags": [
        "唐代",
        "薛昭蕴"
      ],
      "Contents": [
        "红蓼渡头秋正雨，",
        "印沙鸥迹自成行。",
        "整鬟飘袖野风香。",
        "不语含嚬深浦里，",
        "几回愁煞棹船郎。",
        "燕归帆尽水茫茫。"
      ]
    },
    {
      "_id": null,
      "Name": "离别难",
      "PoetId": "0c812f54d7c1420ca93c8a3359caccc7",
      "PoetName": "薛昭蕴",
      "Form": "词",
      "Tags": [
        "唐代",
        "薛昭蕴"
      ],
      "Contents": [
        "宝马晓鞴雕鞍，",
        "罗帏乍别情难。",
        "那堪春景媚，",
        "送君千万里。",
        "半妆珠翠落，",
        "露华寒。",
        "红蜡烛，",
        "青丝曲，",
        "偏能钩引泪阑干。",
        "良夜促，",
        "香尘绿，",
        "魂欲迷，",
        "檀眉半敛愁低。",
        "未别心先咽，",
        "欲语情难说。",
        "出芳草，",
        "路东西，",
        "摇袖立。",
        "春风急，",
        "樱花杨柳雨凄凄。"
      ]
    },
    {
      "_id": null,
      "Name": "谒金门",
      "PoetId": "0c812f54d7c1420ca93c8a3359caccc7",
      "PoetName": "薛昭蕴",
      "Form": "词",
      "Tags": [
        "唐代",
        "薛昭蕴"
      ],
      "Contents": [
        "春满院，",
        "叠损罗衣金线。",
        "睡觉水精帘未卷，",
        "帘前双语燕。",
        "斜掩金铺一扇，",
        "满地落花千片。",
        "早是相思肠欲断，",
        "忍教频梦见。"
      ]
    },
    {
      "_id": null,
      "Name": "醉公子",
      "PoetId": "0c812f54d7c1420ca93c8a3359caccc7",
      "PoetName": "薛昭蕴",
      "Form": "五律",
      "Tags": [
        "唐代",
        "薛昭蕴"
      ],
      "Contents": [
        "慢绾青丝发，",
        "光砑吴绫袜。",
        "床上小熏笼，",
        "韶州新退红。",
        "叵耐无端处，",
        "捻得从头污。",
        "恼得眼慵开，",
        "问人闲事来。"
      ]
    }
  ]
}