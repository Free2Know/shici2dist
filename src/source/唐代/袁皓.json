{
  "_id": "3da8b1f2f63e44d89b0b69b5b8031710",
  "Name": "袁皓",
  "Description": "袁皓，宜春人，登咸通进士第。僖宗狩蜀，擢仓部员外郎。龙纪中，为集贤殿图书使，自称碧池处士。《碧池书》三十卷，今存诗四首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "及第后作",
      "PoetId": "3da8b1f2f63e44d89b0b69b5b8031710",
      "PoetName": "袁皓",
      "Form": "七律",
      "Tags": [
        "唐代",
        "袁皓"
      ],
      "Contents": [
        "金榜高悬姓字真，",
        "分明折得一枝春。",
        "蓬瀛乍接神仙侣，",
        "江海回思耕钓人。",
        "九万抟扶排羽翼，",
        "十年辛苦涉风尘。",
        "升平时节逢公道，",
        "不觉龙门是嶮津。"
      ]
    },
    {
      "_id": null,
      "Name": "寄岳阳严使君",
      "PoetId": "3da8b1f2f63e44d89b0b69b5b8031710",
      "PoetName": "袁皓",
      "Form": "七律",
      "Tags": [
        "唐代",
        "袁皓"
      ],
      "Contents": [
        "得意东归过岳阳，",
        "桂枝香惹蕊珠香。",
        "也知暮雨生巫峡，",
        "争奈朝云属楚王。",
        "万恨只凭期克手，",
        "寸心唯系别离肠。",
        "南亭宴罢笙歌散，",
        "回首烟波路渺茫。"
      ]
    },
    {
      "_id": null,
      "Name": "重归宜春偶成十六韵寄朝中知己",
      "PoetId": "3da8b1f2f63e44d89b0b69b5b8031710",
      "PoetName": "袁皓",
      "Form": "未知",
      "Tags": [
        "唐代",
        "袁皓"
      ],
      "Contents": [
        "水香甘似醴，",
        "知是入袁溪。",
        "黄竹成丛密，",
        "青萝夹岸低。",
        "暖流鸂鶒戏，",
        "深树鹧鸪啼。",
        "黄犬惊迎客，",
        "青牛困卧泥。",
        "有村皆绩纺，",
        "无地不耕犁。",
        "乡曲多耆旧，",
        "逢迎尽杖藜。",
        "殷勤倾白酒，",
        "相劝有黄鸡。",
        "归老官知忝，",
        "还乡路不迷。",
        "直言干忌讳，",
        "权路耻依栖。",
        "拙学趋时态，",
        "闲思与牧齐。",
        "稻粮饶燕雀，",
        "江海溢凫鹥。",
        "昔共逢离乱，",
        "今来息鼓鼙。",
        "恩仁沾品物，",
        "教化及雕题。",
        "上贡贞元禄，",
        "曾叨宠记批。",
        "何须归紫禁，",
        "便是到丹梯。",
        "珍重长安道，",
        "从今息马嘶。"
      ]
    },
    {
      "_id": null,
      "Name": "重归宜春经过萍川题梵林寺",
      "PoetId": "3da8b1f2f63e44d89b0b69b5b8031710",
      "PoetName": "袁皓",
      "Form": "七律",
      "Tags": [
        "唐代",
        "袁皓"
      ],
      "Contents": [
        "梵林遗址在松萝，",
        "四十年来两度过。",
        "泸水东奔彭蠡浪，",
        "萍川西注洞庭波。",
        "村烟不改居人换，",
        "官路无穷行客多。",
        "拖紫腰金成底事，",
        "凭阑惆怅欲如何。"
      ]
    }
  ]
}