{
  "_id": "edff2b3932b54c7c94312fdcde20c32a",
  "Name": "黄颇",
  "Description": "黄颇，宜春人。以洪奥文章蹉跎者一十三载，至会昌三年登第，官监察御史。诗三首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "和主司王起",
      "PoetId": "edff2b3932b54c7c94312fdcde20c32a",
      "PoetName": "黄颇",
      "Form": "七律",
      "Tags": [
        "唐代",
        "黄颇"
      ],
      "Contents": [
        "二十二年文教主，",
        "三千上士满皇州。",
        "独陪宣父蓬瀛奏，",
        "方接颜生鲁卫游。",
        "多羡龙门齐变化，",
        "屡看鸡树第名流。",
        "千堂何处最荣美，",
        "朱紫环尊几处酬。"
      ]
    },
    {
      "_id": null,
      "Name": "闻宜春诸举子陪郡主登河梁玩月",
      "PoetId": "edff2b3932b54c7c94312fdcde20c32a",
      "PoetName": "黄颇",
      "Form": "七律",
      "Tags": [
        "唐代",
        "黄颇"
      ],
      "Contents": [
        "一年秋半月当空，",
        "遥羡飞觞接庾公。",
        "虹影迥分银汉上，",
        "兔辉全写玉筵中。",
        "笙歌送尽迎寒漏，",
        "冰雪吟消永夜风。",
        "虽向东堂先折桂，",
        "不如宾席此时同。"
      ]
    },
    {
      "_id": null,
      "Name": "风不鸣条",
      "PoetId": "edff2b3932b54c7c94312fdcde20c32a",
      "PoetName": "黄颇",
      "Form": "未知",
      "Tags": [
        "唐代",
        "黄颇"
      ],
      "Contents": [
        "五纬起祥飙，",
        "无声瑞圣朝。",
        "稍开含露蕊，",
        "才转惹烟条。",
        "密叶应潜变，",
        "低枝几暗摇。",
        "林间莺欲啭，",
        "花下蝶微飘。",
        "初满沿堤草，",
        "因生逐水苗。",
        "太平无一事，",
        "天外奏虞韶。"
      ]
    }
  ]
}