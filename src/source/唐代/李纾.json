{
  "_id": "f0fa1832229e4d43913f6b3374066c09",
  "Name": "李纾",
  "Description": "李纾（一作舒），字仲舒。天宝末，拜秘书省校书郎。大历初，以吏部侍郎李卿荐，为左补阙，累迁司封员外郎，知制诰，改中书舍人，历礼部侍郎。尝奏，享武成王不当视文宣庙，又奉诏为兴元纪功述及郊庙乐章，诸所论著甚众。贞元中重阳应制诗与刘太真皆为上等。今其诗不传，存乐章十三首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "唐德明兴圣庙乐章·亚献终献",
      "PoetId": "f0fa1832229e4d43913f6b3374066c09",
      "PoetName": "李纾",
      "Form": "未知",
      "Tags": [
        "唐代",
        "李纾"
      ],
      "Contents": [
        "惟清惟肃，",
        "靡闻靡见。",
        "举备九成，",
        "俯终三献。",
        "庆彰曼寿，",
        "胙撤嘉荐。",
        "瘗玉埋牲，",
        "礼神斯遍。"
      ]
    },
    {
      "_id": null,
      "Name": "唐德明兴圣庙乐章·兴圣酌献",
      "PoetId": "f0fa1832229e4d43913f6b3374066c09",
      "PoetName": "李纾",
      "Form": "未知",
      "Tags": [
        "唐代",
        "李纾"
      ],
      "Contents": [
        "閟宫静谧，",
        "合乐周张。",
        "泰尊始献，",
        "百末重觞。",
        "震澹存诚，",
        "庶几迪尝。",
        "遥源之祚，",
        "天汉灵长。"
      ]
    },
    {
      "_id": null,
      "Name": "唐德明兴圣庙乐章·德明酌献",
      "PoetId": "f0fa1832229e4d43913f6b3374066c09",
      "PoetName": "李纾",
      "Form": "未知",
      "Tags": [
        "唐代",
        "李纾"
      ],
      "Contents": [
        "清庙奕奕，",
        "和乐雍雍。",
        "器尊牺象，",
        "礼属宗公。",
        "白水方祼，",
        "黄流在中。",
        "谟明之德，",
        "万古清风。"
      ]
    },
    {
      "_id": null,
      "Name": "唐德明兴圣庙乐章·登歌奠币",
      "PoetId": "f0fa1832229e4d43913f6b3374066c09",
      "PoetName": "李纾",
      "Form": "未知",
      "Tags": [
        "唐代",
        "李纾"
      ],
      "Contents": [
        "四时有典，",
        "百事来祭。",
        "尊祖奉宗，",
        "严禋大帝。",
        "礼先苍璧，",
        "奠备黝制。",
        "于万期年，",
        "熙成帝系。"
      ]
    },
    {
      "_id": null,
      "Name": "唐德明兴圣庙乐章·迎俎",
      "PoetId": "f0fa1832229e4d43913f6b3374066c09",
      "PoetName": "李纾",
      "Form": "未知",
      "Tags": [
        "唐代",
        "李纾"
      ],
      "Contents": [
        "盛牲实俎，",
        "涓选休成。",
        "鼎煁阳燧，",
        "玉盥阴精。",
        "有飶嘉豆，",
        "既和大羹。",
        "侑以清乐，",
        "细齐人情。"
      ]
    },
    {
      "_id": null,
      "Name": "唐德明兴圣庙乐章·迎神",
      "PoetId": "f0fa1832229e4d43913f6b3374066c09",
      "PoetName": "李纾",
      "Form": "未知",
      "Tags": [
        "唐代",
        "李纾"
      ],
      "Contents": [
        "元尊九德，",
        "佐尧光宅。",
        "烈祖太宗，",
        "方周作伯。",
        "响怀霜露，",
        "乐变金石。",
        "白云清风，",
        "仿佛来格。"
      ]
    },
    {
      "_id": null,
      "Name": "唐德明兴圣庙乐章·送神",
      "PoetId": "f0fa1832229e4d43913f6b3374066c09",
      "PoetName": "李纾",
      "Form": "未知",
      "Tags": [
        "唐代",
        "李纾"
      ],
      "Contents": [
        "元精回复，",
        "灵贶繁滋。",
        "风洒兰路，",
        "云摇桂旗。",
        "高丘缅邈，",
        "凉部逶迟。",
        "瞻望靡及，",
        "缠绵永思。"
      ]
    },
    {
      "_id": null,
      "Name": "让皇帝庙乐章·亚献终献",
      "PoetId": "f0fa1832229e4d43913f6b3374066c09",
      "PoetName": "李纾",
      "Form": "未知",
      "Tags": [
        "唐代",
        "李纾"
      ],
      "Contents": [
        "秩礼有序，",
        "和音既同。",
        "九仪不忒，",
        "三揖将终。",
        "孝感藩后，",
        "相维辟公。",
        "四时之典，",
        "永永无穷。"
      ]
    },
    {
      "_id": null,
      "Name": "让皇帝庙乐章·奠币",
      "PoetId": "f0fa1832229e4d43913f6b3374066c09",
      "PoetName": "李纾",
      "Form": "未知",
      "Tags": [
        "唐代",
        "李纾"
      ],
      "Contents": [
        "惟帝时若，",
        "去而上仙。",
        "祀用商武，",
        "乐备宫悬。",
        "白璧加荐，",
        "玄纁告虔。",
        "子孙拜后，",
        "承兹吉蠲。"
      ]
    },
    {
      "_id": null,
      "Name": "让皇帝庙乐章·迎俎",
      "PoetId": "f0fa1832229e4d43913f6b3374066c09",
      "PoetName": "李纾",
      "Form": "未知",
      "Tags": [
        "唐代",
        "李纾"
      ],
      "Contents": [
        "祀盛体荐，",
        "礼协粢盛。",
        "方周假庙，",
        "用鲁纯牲。",
        "捧撤祗敬，",
        "击拊和鸣。",
        "受釐归胙，",
        "既戒而平。"
      ]
    },
    {
      "_id": null,
      "Name": "让皇帝庙乐章·迎神",
      "PoetId": "f0fa1832229e4d43913f6b3374066c09",
      "PoetName": "李纾",
      "Form": "未知",
      "Tags": [
        "唐代",
        "李纾"
      ],
      "Contents": [
        "皇矣天宗，",
        "德先王季。",
        "因心则友，",
        "克让以位。",
        "爰命有司，",
        "式尊前志。",
        "神其降灵，",
        "昭飨祀事。"
      ]
    },
    {
      "_id": null,
      "Name": "让皇帝庙乐章·送神",
      "PoetId": "f0fa1832229e4d43913f6b3374066c09",
      "PoetName": "李纾",
      "Form": "未知",
      "Tags": [
        "唐代",
        "李纾"
      ],
      "Contents": [
        "奠献已事，",
        "昏昕载分。",
        "风摇雨散，",
        "灵卫絪缊。",
        "龙驾帝服，",
        "已腾五云。",
        "泮宫复閟，",
        "寂寞无闻。"
      ]
    },
    {
      "_id": null,
      "Name": "让皇帝庙乐章·酌献",
      "PoetId": "f0fa1832229e4d43913f6b3374066c09",
      "PoetName": "李纾",
      "Form": "未知",
      "Tags": [
        "唐代",
        "李纾"
      ],
      "Contents": [
        "八音具举，",
        "三寿既盥。",
        "洁兹宗彝，",
        "瑟彼圭瓒。",
        "兰肴重错，",
        "椒醑飘散。",
        "降祚维城，",
        "永为藩翰。"
      ]
    }
  ]
}