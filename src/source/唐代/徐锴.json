{
  "_id": "66e21b004d544184878770a3e863f2a5",
  "Name": "徐锴",
  "Description": "徐锴，字楚金，广陵人，铉之弟。南唐时为屯田郎中、知制诰、集贤殿学士。集十五卷，今存诗五首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "同家兄哭乔侍郎",
      "PoetId": "66e21b004d544184878770a3e863f2a5",
      "PoetName": "徐锴",
      "Form": "七律",
      "Tags": [
        "唐代",
        "徐锴"
      ],
      "Contents": [
        "诸公长者郑当时，",
        "事事无心性坦夷。",
        "但是登临皆有作，",
        "未尝相见不伸眉。",
        "生前适意无过酒，",
        "身后遗言只要诗。",
        "三日笑谈成理命，",
        "一篇投吊尚应知。"
      ]
    },
    {
      "_id": null,
      "Name": "太傅相公与家兄梅花酬唱许缀末篇再……",
      "PoetId": "66e21b004d544184878770a3e863f2a5",
      "PoetName": "徐锴",
      "Form": "五律",
      "Tags": [
        "唐代",
        "徐锴"
      ],
      "Contents": [
        "重叹梅花落，",
        "非关塞笛悲。",
        "论文叨接萼，",
        "末曲愧吹篪。",
        "枝逐清风动，",
        "香因白雪知。",
        "陶钧敷左悌，",
        "更赋邵公诗。"
      ]
    },
    {
      "_id": null,
      "Name": "太傅相公以东观庭梅西垣旧植昔陪盛……",
      "PoetId": "66e21b004d544184878770a3e863f2a5",
      "PoetName": "徐锴",
      "Form": "五律",
      "Tags": [
        "唐代",
        "徐锴"
      ],
      "Contents": [
        "静对含章树，",
        "闲思共有时。",
        "香随荀令在，",
        "根异武昌移。",
        "物性虽摇落，",
        "人心岂变衰。",
        "唱酬胜笛曲，",
        "来往韵朱丝。"
      ]
    },
    {
      "_id": null,
      "Name": "秋词",
      "PoetId": "66e21b004d544184878770a3e863f2a5",
      "PoetName": "徐锴",
      "Form": "五绝",
      "Tags": [
        "唐代",
        "徐锴"
      ],
      "Contents": [
        "井梧纷堕砌，",
        "寒雁远横空。",
        "雨久莓苔紫，",
        "霜浓薜荔红。"
      ]
    },
    {
      "_id": null,
      "Name": "送程德琳郎中学士",
      "PoetId": "66e21b004d544184878770a3e863f2a5",
      "PoetName": "徐锴",
      "Form": "五律",
      "Tags": [
        "唐代",
        "徐锴"
      ],
      "Contents": [
        "瓜步妖氛灭，",
        "昆冈草树青。",
        "终朝空望极，",
        "今日送君行。",
        "报政秋云静，",
        "微吟晓月生。",
        "楼中长可见，",
        "特用灭离情。"
      ]
    }
  ]
}