{
  "_id": "f55ee16417f4479ba97f9be0097b9d33",
  "Name": "鲁收",
  "Description": "鲁收，大历时人。诗一首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "怀素上人草书歌",
      "PoetId": "f55ee16417f4479ba97f9be0097b9d33",
      "PoetName": "鲁收",
      "Form": "未知",
      "Tags": [
        "唐代",
        "鲁收"
      ],
      "Contents": [
        "吾观文士多利用，",
        "笔精墨妙诚堪重。",
        "身上艺能无不通，",
        "就中草圣最天纵。",
        "有时兴酣发神机，",
        "抽毫点墨纵横挥。",
        "风声吼烈随手起，",
        "龙蛇迸落空壁飞。",
        "连拂数行势不绝，",
        "藤悬查蹙生奇节。",
        "划然放纵惊云涛，",
        "或时顿挫萦毫发。",
        "自言转腕无所拘，",
        "大笑羲之用阵图。",
        "狂来纸尽势不尽，",
        "投笔抗声连叫呼。",
        "信知鬼神助此道，",
        "墨池未尽书已好。",
        "行路谈君口不容，",
        "满堂观者空绝倒。",
        "所恨时人多笑声，",
        "唯知贱实翻贵名。",
        "观尔向来三五字，",
        "颠奇何谢张先生。"
      ]
    }
  ]
}