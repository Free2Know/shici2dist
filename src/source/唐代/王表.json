{
  "_id": "c1e22be38135435785e1b33ba8592054",
  "Name": "王表",
  "Description": "王表，大历十四年登进士第，官至秘书少监。诗三首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "成德乐",
      "PoetId": "c1e22be38135435785e1b33ba8592054",
      "PoetName": "王表",
      "Form": "七绝",
      "Tags": [
        "唐代",
        "王表"
      ],
      "Contents": [
        "赵女乘春上画楼，",
        "一声歌发满城秋。",
        "无端更唱关山曲，",
        "不是征人亦泪流。"
      ]
    },
    {
      "_id": null,
      "Name": "清明日登城春望寄大夫使君",
      "PoetId": "c1e22be38135435785e1b33ba8592054",
      "PoetName": "王表",
      "Form": "七律",
      "Tags": [
        "唐代",
        "王表"
      ],
      "Contents": [
        "春城闲望爱晴天，",
        "何处风光不眼前。",
        "寒食花开千树雪，",
        "清明日出万家烟。",
        "兴来促席唯同舍，",
        "醉后狂歌尽少年。",
        "闻说莺啼却惆怅，",
        "诗成不见谢临川。"
      ]
    },
    {
      "_id": null,
      "Name": "赋得花发上林",
      "PoetId": "c1e22be38135435785e1b33ba8592054",
      "PoetName": "王表",
      "Form": "未知",
      "Tags": [
        "唐代",
        "王表"
      ],
      "Contents": [
        "御苑春何早，",
        "繁花已绣林。",
        "笑迎明主仗，",
        "香拂美人簪。",
        "地接楼台近，",
        "天垂雨露深。",
        "晴光来戏蝶，",
        "夕景动栖禽。",
        "欲托凌云势，",
        "先开捧日心。",
        "方知桃李树，",
        "从此别成阴。"
      ]
    }
  ]
}