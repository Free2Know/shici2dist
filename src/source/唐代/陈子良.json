{
  "_id": "69d54ed0d52b4f7091cbbdede4a55d83",
  "Name": "陈子良",
  "Description": "吴人。隋时为杨素记室。入唐，官右卫率府长史，与萧德言、庚抱同为隐太子学士。贞观六年卒。集十卷，今存诗十三首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "七夕观新妇隔巷停车",
      "PoetId": "69d54ed0d52b4f7091cbbdede4a55d83",
      "PoetName": "陈子良",
      "Form": "五绝",
      "Tags": [
        "唐代",
        "陈子良"
      ],
      "Contents": [
        "隔巷遥停幰，",
        "非复为来迟。",
        "只言更尚浅，",
        "未是渡河时。"
      ]
    },
    {
      "_id": null,
      "Name": "上之回",
      "PoetId": "69d54ed0d52b4f7091cbbdede4a55d83",
      "PoetName": "陈子良",
      "Form": "五律",
      "Tags": [
        "唐代",
        "陈子良"
      ],
      "Contents": [
        "承平重游乐，",
        "诏跸上之回。",
        "属车响流水，",
        "清笳转落梅。",
        "岭云盖道转，",
        "岩花映绶开。",
        "下辇便高宴，",
        "何如在瑶台。"
      ]
    },
    {
      "_id": null,
      "Name": "于塞北春日思归",
      "PoetId": "69d54ed0d52b4f7091cbbdede4a55d83",
      "PoetName": "陈子良",
      "Form": "七律",
      "Tags": [
        "唐代",
        "陈子良"
      ],
      "Contents": [
        "我家吴会青山远，",
        "他乡关塞白云深。",
        "为许羁愁长下泪，",
        "那堪春色更伤心。",
        "惊鸟屡飞恒失侣，",
        "落花一去不归林。",
        "如何此日嗟迟暮，",
        "悲来还作白头吟。"
      ]
    },
    {
      "_id": null,
      "Name": "入蜀秋夜宿江渚",
      "PoetId": "69d54ed0d52b4f7091cbbdede4a55d83",
      "PoetName": "陈子良",
      "Form": "五律",
      "Tags": [
        "唐代",
        "陈子良"
      ],
      "Contents": [
        "我行逢日暮，",
        "弭棹独维舟。",
        "水雾一边起，",
        "风林两岸秋。",
        "山阴黑断碛，",
        "月影素寒流。",
        "故乡千里外，",
        "何以慰羁愁。"
      ]
    },
    {
      "_id": null,
      "Name": "咏春雪",
      "PoetId": "69d54ed0d52b4f7091cbbdede4a55d83",
      "PoetName": "陈子良",
      "Form": "五绝",
      "Tags": [
        "唐代",
        "陈子良"
      ],
      "Contents": [
        "光映妆楼月，",
        "花承歌扇风。",
        "欲妒梅将柳，",
        "故落早春中。"
      ]
    },
    {
      "_id": null,
      "Name": "夏晚寻于政世置酒赋韵",
      "PoetId": "69d54ed0d52b4f7091cbbdede4a55d83",
      "PoetName": "陈子良",
      "Form": "五律",
      "Tags": [
        "唐代",
        "陈子良"
      ],
      "Contents": [
        "聊从嘉遁所，",
        "酌醴共抽簪。",
        "以兹山水地，",
        "留连风月心。",
        "长榆落照尽，",
        "高柳暮蝉吟。",
        "一返桃源路，",
        "别后难追寻。"
      ]
    },
    {
      "_id": null,
      "Name": "新成安乐宫",
      "PoetId": "69d54ed0d52b4f7091cbbdede4a55d83",
      "PoetName": "陈子良",
      "Form": "五律",
      "Tags": [
        "唐代",
        "陈子良"
      ],
      "Contents": [
        "春色照兰宫，",
        "秦女坐窗中。",
        "柳叶来眉上，",
        "桃花落脸红。",
        "拂尘开扇匣，",
        "卷帐却熏笼。",
        "衫薄偏憎日，",
        "裙轻更畏风。"
      ]
    },
    {
      "_id": null,
      "Name": "春晚看群公朝还人为八韵",
      "PoetId": "69d54ed0d52b4f7091cbbdede4a55d83",
      "PoetName": "陈子良",
      "Form": "未知",
      "Tags": [
        "唐代",
        "陈子良"
      ],
      "Contents": [
        "游子惜春暮，",
        "策杖出蒿莱。",
        "正直康庄晚，",
        "群公谒帝回。",
        "履度南宫至，",
        "车从北阙来。",
        "珂影傍明月，",
        "笳声动落梅。",
        "迎风采旄转，",
        "照日绶花开。",
        "红尘掩鹤盖，",
        "翠柳拂龙媒。",
        "绮云临舞阁，",
        "丹霞薄吹台。",
        "轻肥宁所羡，",
        "未若反山隈。"
      ]
    },
    {
      "_id": null,
      "Name": "游侠篇",
      "PoetId": "69d54ed0d52b4f7091cbbdede4a55d83",
      "PoetName": "陈子良",
      "Form": "未知",
      "Tags": [
        "唐代",
        "陈子良"
      ],
      "Contents": [
        "洛阳丽春色，",
        "游侠骋轻肥。",
        "水逐车轮转，",
        "尘随马足飞。",
        "云影遥临盖，",
        "花气近熏衣。",
        "东郊斗鸡罢，",
        "南皮射雉归。",
        "日暮河桥上，",
        "扬鞭惜晚晖。"
      ]
    },
    {
      "_id": null,
      "Name": "赋得妓",
      "PoetId": "69d54ed0d52b4f7091cbbdede4a55d83",
      "PoetName": "陈子良",
      "Form": "五律",
      "Tags": [
        "唐代",
        "陈子良"
      ],
      "Contents": [
        "金谷多欢宴，",
        "佳丽正芳菲。",
        "流霞席上满，",
        "回雪掌中飞。",
        "明月临歌扇，",
        "行云接舞衣。",
        "何必桃将李，",
        "别有待春晖。"
      ]
    },
    {
      "_id": null,
      "Name": "赞德上越国公杨素",
      "PoetId": "69d54ed0d52b4f7091cbbdede4a55d83",
      "PoetName": "陈子良",
      "Form": "未知",
      "Tags": [
        "唐代",
        "陈子良"
      ],
      "Contents": [
        "君侯称上宰，",
        "命世挺才英。",
        "本超骐骥足，",
        "复蕴风云情。",
        "摅藻掞锦绮，",
        "育德润瑶琼。",
        "已踵四知举，",
        "非无三杰名。",
        "济世同舟楫，",
        "匡政本阿衡。",
        "雍容入青琐，",
        "肃穆侍丹楹。",
        "桂宫擅鸣佩，",
        "槐路独飞缨。",
        "高门罗虎戟，",
        "绮阁丽雕甍。",
        "金樽酌湛湛，",
        "歌扇掩盈盈。",
        "匈奴轶燕蓟，",
        "烽火照幽并。",
        "天子命薄伐，",
        "受脤事专征。",
        "七德播雄略，",
        "十万骋行兵。",
        "雁行蔽虏甸，",
        "鱼贯出长城。",
        "交河方饮马，",
        "瀚海盛扬旌。",
        "拔剑倚天外，",
        "蒙犀辉日精。",
        "弯弧穿伏石，",
        "挥戈斩大鲸。",
        "鼓鼙朝作气，",
        "刁斗夜偏鸣。",
        "六郡多壮士，",
        "三边岂足平。",
        "岭云朝合阵，",
        "山月夜临营。",
        "胡尘暗马色，",
        "芳树动笳声。",
        "关云未尽散，",
        "塞雾常自生。",
        "川长蔓草绿，",
        "峰迥杂花明。",
        "小人愧王氏，",
        "雕文惭马卿。",
        "滥此叨书记，",
        "何以谢过荣。",
        "高山徒仰止，",
        "终是恨才轻。"
      ]
    },
    {
      "_id": null,
      "Name": "送别",
      "PoetId": "69d54ed0d52b4f7091cbbdede4a55d83",
      "PoetName": "陈子良",
      "Form": "五绝",
      "Tags": [
        "唐代",
        "陈子良"
      ],
      "Contents": [
        "落叶聚还散，",
        "征禽去不归。",
        "以我穷途泣，",
        "沾君出塞衣。"
      ]
    },
    {
      "_id": null,
      "Name": "酬萧侍中春园听妓",
      "PoetId": "69d54ed0d52b4f7091cbbdede4a55d83",
      "PoetName": "陈子良",
      "Form": "五律",
      "Tags": [
        "唐代",
        "陈子良"
      ],
      "Contents": [
        "微雨散芳菲，",
        "中园照落晖。",
        "红树摇歌扇，",
        "绿珠飘舞衣。",
        "繁弦调对酒，",
        "杂引动思归。",
        "愁人当此夕，",
        "羞见落花飞。"
      ]
    }
  ]
}