{
  "_id": "007300aba5b04f35a18ef007b9327b4b",
  "Name": "刘象",
  "Description": "京兆人。天复元年登第。诗十首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "咏仙掌",
      "PoetId": "007300aba5b04f35a18ef007b9327b4b",
      "PoetName": "刘象",
      "Form": "七绝",
      "Tags": [
        "唐代",
        "刘象"
      ],
      "Contents": [
        "万古亭亭倚碧霄，",
        "不成擎亦不成招。",
        "何如掬取天池水，",
        "洒向人间救旱苗。"
      ]
    },
    {
      "_id": null,
      "Name": "早春池亭独游三首",
      "PoetId": "007300aba5b04f35a18ef007b9327b4b",
      "PoetName": "刘象",
      "Form": "未知",
      "Tags": [
        "唐代",
        "刘象"
      ],
      "Contents": [
        "春意送残腊，",
        "春晴融小洲。",
        "蒲茸才簇岸，",
        "柳颊已遮楼。",
        "便有杯觞兴，",
        "可据羁旅愁。",
        "凫  亦相狎，",
        "尽日戏清流。",
        "清流环绿筱，",
        "清景媚虹桥。",
        "莺刷初迁羽，",
        "莎拳拟拆苗。",
        "细沙擢暖岸，",
        "淑景动和飙。",
        "倍忆同袍侣，",
        "相欢倒一瓢。",
        "一瓢欢自足，",
        "一日兴偏多。",
        "幽意人先赏，",
        "疏丛蝶未过。",
        "知音新句苦，",
        "窥沼醉颜酡。",
        "万虑从相拟，",
        "今朝欲奈何。"
      ]
    },
    {
      "_id": null,
      "Name": "春夜二首",
      "PoetId": "007300aba5b04f35a18ef007b9327b4b",
      "PoetName": "刘象",
      "Form": "七律",
      "Tags": [
        "唐代",
        "刘象"
      ],
      "Contents": [
        "几处兵戈阻路岐，",
        "忆山心切与山违。",
        "时难何处披怀抱，",
        "日日日斜空醉归。",
        "一别杜陵归未期，",
        "只凭魂梦接亲知。",
        "近来欲睡兼难睡，",
        "夜夜夜深闻子规。"
      ]
    },
    {
      "_id": null,
      "Name": "晓登迎春阁",
      "PoetId": "007300aba5b04f35a18ef007b9327b4b",
      "PoetName": "刘象",
      "Form": "七绝",
      "Tags": [
        "唐代",
        "刘象"
      ],
      "Contents": [
        "未栉凭栏眺锦城，",
        "烟笼万井二江明。",
        "香风满阁花盈户，",
        "树树树梢啼晓莺。"
      ]
    },
    {
      "_id": null,
      "Name": "白髭",
      "PoetId": "007300aba5b04f35a18ef007b9327b4b",
      "PoetName": "刘象",
      "Form": "七绝",
      "Tags": [
        "唐代",
        "刘象"
      ],
      "Contents": [
        "到处逢人求至药，",
        "几回染了又成丝。",
        "素丝易染髭难染，",
        "墨翟当时合泣髭。"
      ]
    },
    {
      "_id": null,
      "Name": "郪中感旧",
      "PoetId": "007300aba5b04f35a18ef007b9327b4b",
      "PoetName": "刘象",
      "Form": "七绝",
      "Tags": [
        "唐代",
        "刘象"
      ],
      "Contents": [
        "顷年曾住此中来，",
        "今日重游事可哀。",
        "忆得几家欢宴处，",
        "家家家业尽成灰。"
      ]
    },
    {
      "_id": null,
      "Name": "鹭鸶",
      "PoetId": "007300aba5b04f35a18ef007b9327b4b",
      "PoetName": "刘象",
      "Form": "七律",
      "Tags": [
        "唐代",
        "刘象"
      ],
      "Contents": [
        "洁白孤高生不同，",
        "顶丝清软冷摇风。",
        "窥鱼翘立荷香里，",
        "慕侣低翻柳影中。",
        "几日下巢辞紫阁，",
        "多时凝目向晴空。",
        "摩霄志在潜修羽，",
        "会接鸾凰别苇丛。"
      ]
    }
  ]
}