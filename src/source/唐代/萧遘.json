{
  "_id": "9bdaaa42404946649c91b19a771a3bd8",
  "Name": "萧遘",
  "Description": "萧遘，徐国公嵩之四代孙。咸通五年，登进士第。僖宗幸蜀，拜相，后为伪煴所污，赐死。诗三首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "和王侍中谒张恶子庙",
      "PoetId": "9bdaaa42404946649c91b19a771a3bd8",
      "PoetName": "萧遘",
      "Form": "七律",
      "Tags": [
        "唐代",
        "萧遘"
      ],
      "Contents": [
        "青骨祀吴谁让德，",
        "紫华居越亦知名。",
        "未闻一剑传唐主，",
        "长拥千山护蜀城。",
        "斩马威棱应扫荡，",
        "截蛟锋刃俟升平。",
        "酂侯为国亲箫鼓，",
        "堂上神筹更布兵。"
      ]
    },
    {
      "_id": null,
      "Name": "成都",
      "PoetId": "9bdaaa42404946649c91b19a771a3bd8",
      "PoetName": "萧遘",
      "Form": "七绝",
      "Tags": [
        "唐代",
        "萧遘"
      ],
      "Contents": [
        "月晓已开花市合，",
        "江平偏见竹簰多。",
        "好教载取芳菲树，",
        "剩照岷天瑟瑟波。"
      ]
    },
    {
      "_id": null,
      "Name": "春诗",
      "PoetId": "9bdaaa42404946649c91b19a771a3bd8",
      "PoetName": "萧遘",
      "Form": "五律",
      "Tags": [
        "唐代",
        "萧遘"
      ],
      "Contents": [
        "南国韶光早，",
        "春风送腊来。",
        "水堤烟报柳，",
        "山寺雪惊梅。",
        "练色铺江晚，",
        "潮声逐渚回。",
        "青旗问沽酒，",
        "何处拨寒醅？"
      ]
    }
  ]
}