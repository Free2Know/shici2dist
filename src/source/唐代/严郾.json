{
  "_id": "56bea573ee60438a9089f183d3428f12",
  "Name": "严郾",
  "Description": "唐末人。诗二卷，今存二首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "望夫石",
      "PoetId": "56bea573ee60438a9089f183d3428f12",
      "PoetName": "严郾",
      "Form": "七律",
      "Tags": [
        "唐代",
        "严郾"
      ],
      "Contents": [
        "何代提戈去不还，",
        "独留形影白云间。",
        "肌肤销尽雪霜色，",
        "罗绮点成苔藓斑。",
        "江燕不能传远信，",
        "野花空解妒愁颜。",
        "近来岂少征人妇，",
        "笑采蘼芜上北山。"
      ]
    },
    {
      "_id": null,
      "Name": "赋百舌鸟",
      "PoetId": "56bea573ee60438a9089f183d3428f12",
      "PoetName": "严郾",
      "Form": "七律",
      "Tags": [
        "唐代",
        "严郾"
      ],
      "Contents": [
        "此禽轻巧少同伦，",
        "我听长疑舌满身。",
        "星未没河先报晓，",
        "柳犹粘雪便迎春。",
        "频嫌海燕巢难定，",
        "却讶林莺语不真。",
        "莫倚春风便多事，",
        "玉楼还有晏眠人。"
      ]
    }
  ]
}