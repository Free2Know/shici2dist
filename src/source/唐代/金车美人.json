{
  "_id": "cb641aa2a87240f181f7109a8d2dc26f",
  "Name": "金车美人",
  "Description": "",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "与谢翱赠答诗",
      "PoetId": "cb641aa2a87240f181f7109a8d2dc26f",
      "PoetName": "金车美人",
      "Form": "未知",
      "Tags": [
        "唐代",
        "金车美人"
      ],
      "Contents": [
        "阳台后会杳无期，",
        "碧树烟深玉漏迟。",
        "半夜香风满庭月，",
        "花前空赋别离诗。",
        "相思无路莫相思，",
        "风里花开只片时。",
        "惆怅金闺却归去，",
        "晓莺啼断绿杨枝。",
        "一纸华笺洒碧云，",
        "余香犹在墨犹新。",
        "空添满目凄凉事，",
        "不见三山缥缈人。",
        "斜月照衣今夜梦，",
        "落花啼鸟去年春。",
        "红闺更有堪愁处，",
        "窗上虫丝几上尘。",
        "惆怅佳期一梦中，",
        "武陵春色尽成空。",
        "欲知离别偏堪恨，",
        "只为音尘两不通。",
        "愁态上眉凝浅绿，",
        "泪痕侵脸落轻红。",
        "双轮暂与王孙驻，",
        "明日西驰又向东。"
      ]
    }
  ]
}