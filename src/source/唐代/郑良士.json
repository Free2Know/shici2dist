{
  "_id": "93e99f1344734efb91faae06c083056a",
  "Name": "郑良士",
  "Description": "良士一作士良。字君梦，闽人。昭宗时献诗五百篇，授补阙。《白岩集》十卷，今存三首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "寄富洋院禅者",
      "PoetId": "93e99f1344734efb91faae06c083056a",
      "PoetName": "郑良士",
      "Form": "七律",
      "Tags": [
        "唐代",
        "郑良士"
      ],
      "Contents": [
        "画破青山路一条，",
        "走鞭飞盖去何遥。",
        "碍天岩树春先冷，",
        "锁院溪云昼不销。",
        "霅上茗芽因客煮，",
        "海南沈屑为斋烧。",
        "谁能学得空门士，",
        "冷却心灰守寂寥。"
      ]
    },
    {
      "_id": null,
      "Name": "游九鲤湖",
      "PoetId": "93e99f1344734efb91faae06c083056a",
      "PoetName": "郑良士",
      "Form": "七律",
      "Tags": [
        "唐代",
        "郑良士"
      ],
      "Contents": [
        "仄径倾崖不可通，",
        "湖岚林霭共溟蒙。",
        "九溪瀑影飞花外，",
        "万树春声细雨中。",
        "覆石云闲丹灶冷，",
        "采芝人去洞门空。",
        "我来不乞邯郸梦，",
        "取醉聊乘郑国风。"
      ]
    },
    {
      "_id": null,
      "Name": "题兴化高田院桥亭",
      "PoetId": "93e99f1344734efb91faae06c083056a",
      "PoetName": "郑良士",
      "Form": "五律",
      "Tags": [
        "唐代",
        "郑良士"
      ],
      "Contents": [
        "到此溪亭上，",
        "浮生始觉非。",
        "野僧还惜别，",
        "游客亦忘归。",
        "月满千岩静，",
        "风清一磬微。",
        "何时脱尘役，",
        "杖履愿相依。"
      ]
    }
  ]
}