{
  "_id": "78962ecbdfe94f8997de3a16c93a9c01",
  "Name": "陈标",
  "Description": "陈标，长庆二年登进士第，终侍御史。诗十二首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "僧院牡丹",
      "PoetId": "78962ecbdfe94f8997de3a16c93a9c01",
      "PoetName": "陈标",
      "Form": "七绝",
      "Tags": [
        "唐代",
        "陈标"
      ],
      "Contents": [
        "琉璃地上开红艳，",
        "碧落天头散晓霞。",
        "应是向西无地种，",
        "不然争肯重莲花。"
      ]
    },
    {
      "_id": null,
      "Name": "公无渡河",
      "PoetId": "78962ecbdfe94f8997de3a16c93a9c01",
      "PoetName": "陈标",
      "Form": "七律",
      "Tags": [
        "唐代",
        "陈标"
      ],
      "Contents": [
        "阴云飒飒浪花愁，",
        "半度惊湍半挂舟。",
        "声尽云天君不住，",
        "命悬鱼鳖妾同休。",
        "黛娥芳脸垂珠泪，",
        "罗袜香裾赴碧流。",
        "余魄岂能衔木石，",
        "独将遗恨付箜篌。"
      ]
    },
    {
      "_id": null,
      "Name": "啄木谣",
      "PoetId": "78962ecbdfe94f8997de3a16c93a9c01",
      "PoetName": "陈标",
      "Form": "七绝",
      "Tags": [
        "唐代",
        "陈标"
      ],
      "Contents": [
        "丁丁向晚急还稀，",
        "啄遍庭槐未肯归。",
        "终日与君除蠹害，",
        "莫嫌无事不频飞。"
      ]
    },
    {
      "_id": null,
      "Name": "婕妤怨",
      "PoetId": "78962ecbdfe94f8997de3a16c93a9c01",
      "PoetName": "陈标",
      "Form": "七律",
      "Tags": [
        "唐代",
        "陈标"
      ],
      "Contents": [
        "掌上恩移玉帐空，",
        "香珠满眼泣春风。",
        "飘零怨柳凋眉翠，",
        "狼藉愁桃坠脸红。",
        "凤辇只应三殿北，",
        "鸾声不向五湖中。",
        "笙歌处处回天眷，",
        "独自无情长信宫。"
      ]
    },
    {
      "_id": null,
      "Name": "寄友人",
      "PoetId": "78962ecbdfe94f8997de3a16c93a9c01",
      "PoetName": "陈标",
      "Form": "七绝",
      "Tags": [
        "唐代",
        "陈标"
      ],
      "Contents": [
        "杜甫在时贪入蜀，",
        "孟郊生处却归秦。",
        "如今始会麻姑意，",
        "借问山川与后人。"
      ]
    },
    {
      "_id": null,
      "Name": "江南行",
      "PoetId": "78962ecbdfe94f8997de3a16c93a9c01",
      "PoetName": "陈标",
      "Form": "七律",
      "Tags": [
        "唐代",
        "陈标"
      ],
      "Contents": [
        "水光春色满江天，",
        "蘋叶风吹荷叶钱。",
        "香蚁翠旗临岸市，",
        "艳娥红袖渡江船。",
        "晓惊白鹭联翩雪，",
        "浪蹙青茭潋滟烟。",
        "不怕江洲芳草暮，",
        "待将秋兴折湖莲。"
      ]
    },
    {
      "_id": null,
      "Name": "焦桐树",
      "PoetId": "78962ecbdfe94f8997de3a16c93a9c01",
      "PoetName": "陈标",
      "Form": "七律",
      "Tags": [
        "唐代",
        "陈标"
      ],
      "Contents": [
        "江上烹鱼采野樵，",
        "鸾枝摧折半曾烧。",
        "未经良匠材虽散，",
        "待得知音尾已焦。",
        "若使琢磨徽白玉，",
        "便来风律轸青瑶。",
        "还能万里传山水，",
        "三峡泉声岂寂寥。"
      ]
    },
    {
      "_id": null,
      "Name": "秦王卷衣",
      "PoetId": "78962ecbdfe94f8997de3a16c93a9c01",
      "PoetName": "陈标",
      "Form": "七律",
      "Tags": [
        "唐代",
        "陈标"
      ],
      "Contents": [
        "秦王宫阙霭春烟，",
        "珠树琼枝近碧天。",
        "御气馨香苏合启，",
        "帘光浮动水精悬。",
        "霏微罗縠随芳袖，",
        "宛转鲛鮹逐宝筵。",
        "从此咸阳一回首，",
        "暮云愁色已千年。"
      ]
    },
    {
      "_id": null,
      "Name": "蜀葵",
      "PoetId": "78962ecbdfe94f8997de3a16c93a9c01",
      "PoetName": "陈标",
      "Form": "七绝",
      "Tags": [
        "唐代",
        "陈标"
      ],
      "Contents": [
        "眼前无奈蜀葵何，",
        "浅紫深红数百窠。",
        "能共牡丹争几许，",
        "得人嫌处只缘多。"
      ]
    },
    {
      "_id": null,
      "Name": "赠元和十三年登第进士",
      "PoetId": "78962ecbdfe94f8997de3a16c93a9c01",
      "PoetName": "陈标",
      "Form": "七律",
      "Tags": [
        "唐代",
        "陈标"
      ],
      "Contents": [
        "春官南院粉墙东，",
        "地色初分月色红。",
        "文字一千重马拥，",
        "喜欢三十二人同。",
        "眼看鱼变辞凡水，",
        "心逐鹦飞出瑞风。",
        "莫怪云泥从此别，",
        "总曾惆怅去年中。"
      ]
    },
    {
      "_id": null,
      "Name": "长安秋思",
      "PoetId": "78962ecbdfe94f8997de3a16c93a9c01",
      "PoetName": "陈标",
      "Form": "七律",
      "Tags": [
        "唐代",
        "陈标"
      ],
      "Contents": [
        "吴女秋机织曙霜，",
        "冰蚕吐丝月盈筐。",
        "金刀玉指裁缝促，",
        "水殿花楼弦管长。",
        "舞袖慢移凝瑞雪，",
        "歌尘微动避雕梁。",
        "唯愁陌上芳菲度，",
        "狼藉风池荷叶黄。"
      ]
    },
    {
      "_id": null,
      "Name": "饮马长城窟",
      "PoetId": "78962ecbdfe94f8997de3a16c93a9c01",
      "PoetName": "陈标",
      "Form": "七律",
      "Tags": [
        "唐代",
        "陈标"
      ],
      "Contents": [
        "日日风吹虏骑尘，",
        "年年饮马汉营人。",
        "千堆战骨那知主，",
        "万里枯沙不辨春。",
        "浴谷气寒愁坠指，",
        "断崖冰滑恐伤神。",
        "金鞍玉勒无颜色，",
        "泪满征衣怨暴秦。"
      ]
    }
  ]
}