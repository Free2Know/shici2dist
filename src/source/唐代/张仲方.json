{
  "_id": "5414522ffeef4a029145bd803d206fa7",
  "Name": "张仲方",
  "Description": "张仲方，韶州始兴人，九龄族孙。贞元中，擢进士宏词，历散骑常侍、京兆尹。左迁华州刺史。入为秘书监。集三十卷。今存诗二首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "赋得竹箭有筠",
      "PoetId": "5414522ffeef4a029145bd803d206fa7",
      "PoetName": "张仲方",
      "Form": "未知",
      "Tags": [
        "唐代",
        "张仲方"
      ],
      "Contents": [
        "东南生绿竹，",
        "独美有筠箭。",
        "枝叶讵曾凋，",
        "风霜孰云变。",
        "偏宜林表秀，",
        "多向岁寒见。",
        "碧色乍葱茏，",
        "清光常蒨练。",
        "皮开凤彩出，",
        "节劲龙文现。",
        "爱此守坚贞，",
        "含歌属时彦。"
      ]
    },
    {
      "_id": null,
      "Name": "赠毛仙翁",
      "PoetId": "5414522ffeef4a029145bd803d206fa7",
      "PoetName": "张仲方",
      "Form": "未知",
      "Tags": [
        "唐代",
        "张仲方"
      ],
      "Contents": [
        "毛仙翁，",
        "毛仙翁，",
        "容貌常如二八童。",
        "几岁头梳云鬓绿，",
        "无时面带桃花红。",
        "眼前人世阅沧海，",
        "肘后药成辞月宫。",
        "方口秀眉编贝齿，",
        "了然炅炅双瞳子。",
        "芝椿禀气本坚强，",
        "龟鹤计年应不死。",
        "四海五山长独游，",
        "矜贫傲富欺王侯。",
        "灵通指下砖甓化，",
        "瑞气炉中金玉流。",
        "定是烟霞列仙侣，",
        "暂来尘俗救危苦。",
        "紫霞妖女琼华飞，",
        "秘法虔心传付与。",
        "阴功足，",
        "阴功成，",
        "羽驾何年归上清。",
        "待我休官了婚嫁，",
        "桃源洞里觅仙兄。"
      ]
    }
  ]
}