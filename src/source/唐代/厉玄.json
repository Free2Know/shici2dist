{
  "_id": "69c88a0f4d434c64958163a506d9ccc9",
  "Name": "厉玄",
  "Description": "厉玄，登太和二年进士第，官终侍御史。姚合同时人。诗五首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "从军行",
      "PoetId": "69c88a0f4d434c64958163a506d9ccc9",
      "PoetName": "厉玄",
      "Form": "五律",
      "Tags": [
        "唐代",
        "厉玄"
      ],
      "Contents": [
        "边草旱不春，",
        "剑光增野尘。",
        "战场收骥尾，",
        "清瀚怯龙鳞。",
        "帆色起归越，",
        "松声厌避秦。",
        "几时逢范蠡，",
        "处处是通津。"
      ]
    },
    {
      "_id": null,
      "Name": "元日观朝",
      "PoetId": "69c88a0f4d434c64958163a506d9ccc9",
      "PoetName": "厉玄",
      "Form": "五律",
      "Tags": [
        "唐代",
        "厉玄"
      ],
      "Contents": [
        "玉座临新岁，",
        "朝盈万国人。",
        "火连双阙晓，",
        "仗列五门春。",
        "瑞雪销鸳瓦，",
        "祥光在日轮。",
        "天颜不敢视，",
        "称庆拜空频。"
      ]
    },
    {
      "_id": null,
      "Name": "寄婺州温郎中",
      "PoetId": "69c88a0f4d434c64958163a506d9ccc9",
      "PoetName": "厉玄",
      "Form": "五律",
      "Tags": [
        "唐代",
        "厉玄"
      ],
      "Contents": [
        "积雪没兰溪，",
        "邻州望不迷。",
        "波中分雁宿，",
        "树杪接猿啼。",
        "婺女家空在，",
        "星郎手未携。",
        "故山新寺额，",
        "掩泣荷重题。"
      ]
    },
    {
      "_id": null,
      "Name": "缑山月夜闻王子晋吹笙",
      "PoetId": "69c88a0f4d434c64958163a506d9ccc9",
      "PoetName": "厉玄",
      "Form": "未知",
      "Tags": [
        "唐代",
        "厉玄"
      ],
      "Contents": [
        "缑山明月夜，",
        "岑寂隔尘氛。",
        "紫府参差曲，",
        "清宵次第闻。",
        "韵流多入洞，",
        "声度半和云。",
        "拂竹鸾惊侣，",
        "经松鹤对群。",
        "蟾光听处合，",
        "仙路望中分。",
        "坐惜千岩曙，",
        "遗香过汝坟。"
      ]
    },
    {
      "_id": null,
      "Name": "送顾非熊及第归茅山",
      "PoetId": "69c88a0f4d434c64958163a506d9ccc9",
      "PoetName": "厉玄",
      "Form": "五律",
      "Tags": [
        "唐代",
        "厉玄"
      ],
      "Contents": [
        "故山登第去，",
        "不似旧归难。",
        "帆卷江初夜，",
        "梅生洞少寒。",
        "采薇留客饮，",
        "折竹扫仙坛。",
        "名在仪曹籍，",
        "何人肯挂冠。"
      ]
    },
    {
      "_id": null,
      "Name": "送黄晔明府岳州湘阴赴任",
      "PoetId": "69c88a0f4d434c64958163a506d9ccc9",
      "PoetName": "厉玄",
      "Form": "七律",
      "Tags": [
        "唐代",
        "厉玄"
      ],
      "Contents": [
        "恩沾谴雪几人同，",
        "归宰湘阴六月中。",
        "商岭马嘶残暑雨，",
        "席帆高挂早秋风。",
        "贡名频向书闱失，",
        "飞檄曾传朔漠空。",
        "西省尚嗟君宦远，",
        "水鸡啼处莫听鸿。"
      ]
    }
  ]
}