{
  "_id": "4d9ab39922824c9ba6695f321df699f1",
  "Name": "苑咸",
  "Description": "苑咸，成都人。举进士登第，为李林甫书记。开元末上书，拜司经校书、中书舍人。尝为孙逖草除庶子诏，议者以为知言。王维尝谓舍人能书梵字，兼达梵音，曲尽其妙。诗二首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "送大理正摄御史判凉州别驾",
      "PoetId": "4d9ab39922824c9ba6695f321df699f1",
      "PoetName": "苑咸",
      "Form": "五律",
      "Tags": [
        "唐代",
        "苑咸"
      ],
      "Contents": [
        "天子念西疆，",
        "咨君去不遑。",
        "垂银棘庭印，",
        "持斧柏台纲。",
        "雪下天山白，",
        "泉枯塞草黄。",
        "伫闻河陇外，",
        "还继海沂康。"
      ]
    },
    {
      "_id": null,
      "Name": "酬王维",
      "PoetId": "4d9ab39922824c9ba6695f321df699f1",
      "PoetName": "苑咸",
      "Form": "七律",
      "Tags": [
        "唐代",
        "苑咸"
      ],
      "Contents": [
        "莲花梵字本从天，",
        "华省仙郎早悟禅。",
        "三点成伊犹有想，",
        "一观如幻自忘筌。",
        "为文已变当时体，",
        "入用还推间气贤。",
        "应同罗汉无名欲，",
        "故作冯唐老岁年。"
      ]
    }
  ]
}