{
  "_id": "cb33daba7da3494ab047073f0e0aacfe",
  "Name": "刘邺",
  "Description": "刘邺，字汉藩，三复之子。咸通中，从藩幕召入内庭，特赐及第，历相位。僖宗朝，再迁尚书左仆射，死黄巢之难。《甘棠集》三卷，今存诗二首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "待漏院吟",
      "PoetId": "cb33daba7da3494ab047073f0e0aacfe",
      "PoetName": "刘邺",
      "Form": "七绝",
      "Tags": [
        "唐代",
        "刘邺"
      ],
      "Contents": [
        "玉堂帘外独迟迟，",
        "明月初沉勘契时。",
        "闲听景阳钟尽后，",
        "两莺飞上万年枝。"
      ]
    },
    {
      "_id": null,
      "Name": "翰林作",
      "PoetId": "cb33daba7da3494ab047073f0e0aacfe",
      "PoetName": "刘邺",
      "Form": "七律",
      "Tags": [
        "唐代",
        "刘邺"
      ],
      "Contents": [
        "曾是江波垂钓人，",
        "自怜深厌九衢尘。",
        "浮生渐老年随水，",
        "往事曾闻泪满巾。",
        "已觉远天秋色动，",
        "不堪闲夜雨声频。",
        "多惭不是相如笔，",
        "虚直金銮接侍臣。"
      ]
    }
  ]
}