{
  "_id": "aebad0286a9048608fce8ab22468e9bf",
  "Name": "文丙",
  "Description": "",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "新栽松",
      "PoetId": "aebad0286a9048608fce8ab22468e9bf",
      "PoetName": "文丙",
      "Form": "五律",
      "Tags": [
        "唐代",
        "文丙"
      ],
      "Contents": [
        "可怜同百草，",
        "况负雪霜姿。",
        "歌舞地不尚，",
        "岁寒人自移。",
        "阶除添冷淡，",
        "毫末入思惟。",
        "尽道生云洞，",
        "谁知路嶮巇。"
      ]
    },
    {
      "_id": null,
      "Name": "柳",
      "PoetId": "aebad0286a9048608fce8ab22468e9bf",
      "PoetName": "文丙",
      "Form": "五律",
      "Tags": [
        "唐代",
        "文丙"
      ],
      "Contents": [
        "何事动吟哦，",
        "长□翠色和。",
        "垂阴千树少，",
        "送别一枝多。",
        "带雾笼彭泽，",
        "摇风舞汴河。",
        "只因隋帝植，",
        "民力几销磨。"
      ]
    },
    {
      "_id": null,
      "Name": "牡丹",
      "PoetId": "aebad0286a9048608fce8ab22468e9bf",
      "PoetName": "文丙",
      "Form": "七律",
      "Tags": [
        "唐代",
        "文丙"
      ],
      "Contents": [
        "万物承春各斗奇，",
        "百花分贵近亭池。",
        "开时若也姮娥见，",
        "落日那堪公子知。",
        "诗客筵中金盏满，",
        "美人头上玉钗垂。",
        "不同寒菊舒重九，",
        "只拟清香泛酒卮。"
      ]
    },
    {
      "_id": null,
      "Name": "罗浮山",
      "PoetId": "aebad0286a9048608fce8ab22468e9bf",
      "PoetName": "文丙",
      "Form": "五律",
      "Tags": [
        "唐代",
        "文丙"
      ],
      "Contents": [
        "罗浮多胜境，",
        "梦到固无因。",
        "知有长生药，",
        "谁为不死人。",
        "根虽盘地脉，",
        "势自倚天津。",
        "未便甘休去，",
        "须栖老此身。"
      ]
    },
    {
      "_id": null,
      "Name": "藓花",
      "PoetId": "aebad0286a9048608fce8ab22468e9bf",
      "PoetName": "文丙",
      "Form": "五律",
      "Tags": [
        "唐代",
        "文丙"
      ],
      "Contents": [
        "寂寞人偏重，",
        "无心愧牡丹。",
        "秋风凋不得，",
        "流水泛应难。",
        "怪石纵教遍，",
        "幽庭一任盘。",
        "若逢公子顾，",
        "重叠是朱栏。"
      ]
    }
  ]
}