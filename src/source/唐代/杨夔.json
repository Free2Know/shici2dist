{
  "_id": "00c47e61d6194d0c946f79419eab0200",
  "Name": "杨夔",
  "Description": "杨夔，唐末为田頵客。集五卷，今存诗十二首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "宁州道中",
      "PoetId": "00c47e61d6194d0c946f79419eab0200",
      "PoetName": "杨夔",
      "Form": "五律",
      "Tags": [
        "唐代",
        "杨夔"
      ],
      "Contents": [
        "城枕萧关路，",
        "胡兵日夕临。",
        "唯凭一炬火，",
        "以慰万人心。",
        "春老雪犹重，",
        "沙寒草不深。",
        "如何驱匹马，",
        "向此独闲吟。"
      ]
    },
    {
      "_id": null,
      "Name": "寄当阳袁皓明府",
      "PoetId": "00c47e61d6194d0c946f79419eab0200",
      "PoetName": "杨夔",
      "Form": "七律",
      "Tags": [
        "唐代",
        "杨夔"
      ],
      "Contents": [
        "高人为县在南京，",
        "竹绕琴堂水绕城。",
        "地古既资携酒兴，",
        "务闲偏长看山情。",
        "松轩待月僧同坐，",
        "药圃寻花鹤伴行。",
        "百里甚堪留惠爱，",
        "莫教空说鲁恭名。"
      ]
    },
    {
      "_id": null,
      "Name": "寻九华王山人",
      "PoetId": "00c47e61d6194d0c946f79419eab0200",
      "PoetName": "杨夔",
      "Form": "五律",
      "Tags": [
        "唐代",
        "杨夔"
      ],
      "Contents": [
        "下马扣荆扉，",
        "相寻春半时。",
        "扪萝盘磴险，",
        "叠石渡溪危。",
        "松夹莓苔径，",
        "花藏薜荔篱。",
        "卧云情自逸，",
        "名姓厌人知。"
      ]
    },
    {
      "_id": null,
      "Name": "送张相公出征",
      "PoetId": "00c47e61d6194d0c946f79419eab0200",
      "PoetName": "杨夔",
      "Form": "未知",
      "Tags": [
        "唐代",
        "杨夔"
      ],
      "Contents": [
        "得意在当年，",
        "登坛秉国权。",
        "汉推周勃重，",
        "晋让赵宣贤。",
        "儒德尼丘降，",
        "兵钤太白传。",
        "援毫飞凤藻，",
        "发匣吼龙泉。",
        "历火金难耗，",
        "零霜桂益坚。",
        "从来称玉洁，",
        "此更让朱妍。",
        "鸳鹭臻门下，",
        "貔貅拥帐前。",
        "去知清朔漠，",
        "行不费陶甄。",
        "献画符中旨，",
        "推诚契上玄。",
        "愿将班固笔，",
        "书颂勒燕然。"
      ]
    },
    {
      "_id": null,
      "Name": "送日东僧游天台",
      "PoetId": "00c47e61d6194d0c946f79419eab0200",
      "PoetName": "杨夔",
      "Form": "五律",
      "Tags": [
        "唐代",
        "杨夔"
      ],
      "Contents": [
        "一瓶离日外，",
        "行指赤城中。",
        "去自重云下，",
        "来从积水东。",
        "攀萝跻石径，",
        "挂锡憩松风。",
        "回首鸡林道，",
        "唯应梦想通。"
      ]
    },
    {
      "_id": null,
      "Name": "送杜郎中入茶山修贡",
      "PoetId": "00c47e61d6194d0c946f79419eab0200",
      "PoetName": "杨夔",
      "Form": "七律",
      "Tags": [
        "唐代",
        "杨夔"
      ],
      "Contents": [
        "一道澄澜彻底清，",
        "仙郎轻棹出重城。",
        "采蘋虚得当时称，",
        "述职那同此日荣。",
        "剑戟步经高障黑，",
        "绮罗光动百花明。",
        "谢公携妓东山去，",
        "何似乘春奉诏行。"
      ]
    },
    {
      "_id": null,
      "Name": "送邹尊师归洞庭",
      "PoetId": "00c47e61d6194d0c946f79419eab0200",
      "PoetName": "杨夔",
      "Form": "五律",
      "Tags": [
        "唐代",
        "杨夔"
      ],
      "Contents": [
        "众岛在波心，",
        "曾居旧隐林。",
        "近闻飞檄急，",
        "转忆卧云深。",
        "卖药唯供酒，",
        "归舟只载琴。",
        "遥知明月夜，",
        "坐石自开襟。"
      ]
    },
    {
      "_id": null,
      "Name": "送郑谷",
      "PoetId": "00c47e61d6194d0c946f79419eab0200",
      "PoetName": "杨夔",
      "Form": "七绝",
      "Tags": [
        "唐代",
        "杨夔"
      ],
      "Contents": [
        "春江潋潋清且急，",
        "春雨濛濛密复疏。",
        "一曲狂歌两行泪，",
        "送君兼寄故乡书。"
      ]
    },
    {
      "_id": null,
      "Name": "金陵逢张乔",
      "PoetId": "00c47e61d6194d0c946f79419eab0200",
      "PoetName": "杨夔",
      "Form": "五律",
      "Tags": [
        "唐代",
        "杨夔"
      ],
      "Contents": [
        "殊乡会面时，",
        "辛苦两情知。",
        "有志年空过，",
        "无媒命共奇。",
        "吟余春漏急，",
        "语旧酒巡迟。",
        "天爵如堪倚，",
        "休惊鬓上丝。"
      ]
    },
    {
      "_id": null,
      "Name": "题宣州延庆寺益公院",
      "PoetId": "00c47e61d6194d0c946f79419eab0200",
      "PoetName": "杨夔",
      "Form": "七律",
      "Tags": [
        "唐代",
        "杨夔"
      ],
      "Contents": [
        "嘿坐能除万种情，",
        "腊高兼有赐衣荣。",
        "讲经旧说倾朝听，",
        "登殿曾闻降辇迎。",
        "幽径北连千嶂碧，",
        "虚窗东望一川平。",
        "长年门外无尘客，",
        "时见元戎驻旆旌。"
      ]
    },
    {
      "_id": null,
      "Name": "题甘露寺",
      "PoetId": "00c47e61d6194d0c946f79419eab0200",
      "PoetName": "杨夔",
      "Form": "未知",
      "Tags": [
        "唐代",
        "杨夔"
      ],
      "Contents": [
        "高殿拂云霓，",
        "登临想虎溪。",
        "风匀帆影众，",
        "烟乱鸟行迷。",
        "北倚波涛阔，",
        "南窥井邑低。",
        "满城尘漠漠，",
        "隔岸草萋萋。",
        "虚阁延秋磬，",
        "澄江响暮鼙。",
        "客心还惜去，",
        "新月挂楼西。"
      ]
    },
    {
      "_id": null,
      "Name": "题郑山人郊居",
      "PoetId": "00c47e61d6194d0c946f79419eab0200",
      "PoetName": "杨夔",
      "Form": "七律",
      "Tags": [
        "唐代",
        "杨夔"
      ],
      "Contents": [
        "谷口今逢避世才，",
        "入门潇洒绝尘埃。",
        "渔舟下钓乘风去，",
        "药酝留宾待月开。",
        "数片石从青嶂得，",
        "一条泉自白云来。",
        "竹轩相对无言语，",
        "尽日南山不欲回。"
      ]
    }
  ]
}