{
  "_id": "49fdeae199fb4b72af6816ff777b5e0a",
  "Name": "上官仪",
  "Description": "字游韶，陕州陕人。贞观初，擢进士第，召授弘文馆直学士，迁秘书郎。太宗每属文，遣仪视稿，私宴未尝不预。高宗即位，为秘书少监，进西台侍郎，同东西台三品。麟德元年，坐梁王忠事下狱死。仪工诗，其词绮错婉媚，人多效之，谓为上官体。集三十卷，今编诗一卷。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "从驾闾山咏马",
      "PoetId": "49fdeae199fb4b72af6816ff777b5e0a",
      "PoetName": "上官仪",
      "Form": "五绝",
      "Tags": [
        "唐代",
        "上官仪"
      ],
      "Contents": [
        "桂香尘处减，",
        "练影月前空。",
        "定惑由关吏，",
        "徒嗟塞上翁。"
      ]
    },
    {
      "_id": null,
      "Name": "入朝洛堤步月",
      "PoetId": "49fdeae199fb4b72af6816ff777b5e0a",
      "PoetName": "上官仪",
      "Form": "未知",
      "Tags": [
        "唐代",
        "上官仪"
      ],
      "Contents": [
        "脉脉广川流，",
        "驱马历长洲。",
        "鹊飞山月曙，",
        "蝉噪野风秋。",
        "　"
      ]
    },
    {
      "_id": null,
      "Name": "八咏应制二首",
      "PoetId": "49fdeae199fb4b72af6816ff777b5e0a",
      "PoetName": "上官仪",
      "Form": "未知",
      "Tags": [
        "唐代",
        "上官仪"
      ],
      "Contents": [
        "启重帷，",
        "重帷照文杏。",
        "翡翠藻轻花，",
        "流苏媚浮影。",
        "瑶笙燕始归，",
        "金堂露初晞。",
        "风随少女至，",
        "虹共美人归。",
        "罗荐已擘鸳鸯被，",
        "绮衣复有蒲萄带。",
        "残红艳粉映帘中，",
        "戏蝶流莺聚窗外。",
        "洛滨春雪回，",
        "巫峡暮云来。",
        "雪花飘玉辇，",
        "云光上璧台。",
        "共待新妆出，",
        "清歌送落梅。",
        "入丛台，",
        "丛台裛春露。",
        "滴沥间深红，",
        "参差散轻素。",
        "妆蝶惊复聚，",
        "黄鹂飞且顾。",
        "攀折殊未已，",
        "复值惊飞起。",
        "送影舞衫前，",
        "飘香歌扇里。",
        "望望惜春晖，",
        "行行犹未归。",
        "暂得佳游趣，",
        "更愁花鸟稀。",
        "且学鸟声调凤管，",
        "方移花影入鸳机。"
      ]
    },
    {
      "_id": null,
      "Name": "和太尉戏赠高阳公",
      "PoetId": "49fdeae199fb4b72af6816ff777b5e0a",
      "PoetName": "上官仪",
      "Form": "未知",
      "Tags": [
        "唐代",
        "上官仪"
      ],
      "Contents": [
        "熏炉御史出神仙，",
        "云鞍羽盖下芝田。",
        "红尘正起浮桥路，",
        "青楼遥敞御沟前。",
        "倾城比态芳菲节，",
        "绝世相娇是六年。",
        "惯是洛滨要解佩，",
        "本是河间好数钱。",
        "翠钗照耀衔云发，",
        "玉步逶迤动罗袜。",
        "石榴绞带轻花转，",
        "桃枝绿扇微风发。",
        "无情拂袂欲留宾，",
        "讵恨深潭不可越。",
        "天津一别九秋长，",
        "岂若随闻三日香。",
        "南国自然胜掌上，",
        "东家复是忆王昌。"
      ]
    },
    {
      "_id": null,
      "Name": "咏画障",
      "PoetId": "49fdeae199fb4b72af6816ff777b5e0a",
      "PoetName": "上官仪",
      "Form": "七律",
      "Tags": [
        "唐代",
        "上官仪"
      ],
      "Contents": [
        "芳晨丽日桃花浦，",
        "珠帘翠帐凤凰楼。",
        "蔡女菱歌移锦缆，",
        "燕姬春望上琼钩。",
        "新妆漏影浮轻扇，",
        "冶袖飘香入浅流。",
        "未减行雨荆台下，",
        "自比凌波洛浦游。"
      ]
    },
    {
      "_id": null,
      "Name": "咏雪应诏",
      "PoetId": "49fdeae199fb4b72af6816ff777b5e0a",
      "PoetName": "上官仪",
      "Form": "五律",
      "Tags": [
        "唐代",
        "上官仪"
      ],
      "Contents": [
        "禁园凝朔气，",
        "瑞雪掩晨曦。",
        "花明栖凤阁，",
        "珠散影娥池。",
        "飘素迎歌上，",
        "翻光向舞移。",
        "幸因千里映，",
        "还绕万年枝。"
      ]
    },
    {
      "_id": null,
      "Name": "奉和山夜临秋",
      "PoetId": "49fdeae199fb4b72af6816ff777b5e0a",
      "PoetName": "上官仪",
      "Form": "五律",
      "Tags": [
        "唐代",
        "上官仪"
      ],
      "Contents": [
        "殿帐清炎气，",
        "辇道含秋阴。",
        "凄风移汉筑，",
        "流水入虞琴。",
        "云飞送断雁，",
        "月上净疏林。",
        "滴沥露枝响，",
        "空蒙烟壑深。"
      ]
    },
    {
      "_id": null,
      "Name": "奉和秋日即目应制",
      "PoetId": "49fdeae199fb4b72af6816ff777b5e0a",
      "PoetName": "上官仪",
      "Form": "未知",
      "Tags": [
        "唐代",
        "上官仪"
      ],
      "Contents": [
        "上苑通平乐，",
        "神池迩建章。",
        "楼台相掩映，",
        "城阙互相望。",
        "缇油泛行幔，",
        "箫吹转浮梁。",
        "晚云含朔气，",
        "斜照荡秋光。",
        "落叶飘蝉影，",
        "平流写雁行。",
        "槿散凌风缛，",
        "荷销裛露香。",
        "仙歌临枍诣，",
        "玄豫历长杨。",
        "归路乘明月，",
        "千门开未央。"
      ]
    },
    {
      "_id": null,
      "Name": "奉和过旧宅应制",
      "PoetId": "49fdeae199fb4b72af6816ff777b5e0a",
      "PoetName": "上官仪",
      "Form": "未知",
      "Tags": [
        "唐代",
        "上官仪"
      ],
      "Contents": [
        "石关清晚夏，",
        "璇舆御早秋。",
        "神麾飏珠雨，",
        "仙吹响飞流。",
        "沛水祥云泛，",
        "宛郊瑞气浮。",
        "大风迎汉筑，",
        "丛烟入舜球。",
        "翠梧临凤邸，",
        "滋兰带鹤舟。",
        "偃伯歌玄化，",
        "扈跸颂王游。",
        "遗簪谬昭奖，",
        "珥笔荷恩休。"
      ]
    },
    {
      "_id": null,
      "Name": "奉和颍川公秋夜",
      "PoetId": "49fdeae199fb4b72af6816ff777b5e0a",
      "PoetName": "上官仪",
      "Form": "五律",
      "Tags": [
        "唐代",
        "上官仪"
      ],
      "Contents": [
        "泬寥空色远，",
        "芸黄凄序变。",
        "涸浦落遵鸿，",
        "长飙送巢燕。",
        "千秋流夕景，",
        "万籁含宵唤。",
        "峻雉聆金柝，",
        "层台切银箭。"
      ]
    },
    {
      "_id": null,
      "Name": "安德山池宴集",
      "PoetId": "49fdeae199fb4b72af6816ff777b5e0a",
      "PoetName": "上官仪",
      "Form": "未知",
      "Tags": [
        "唐代",
        "上官仪"
      ],
      "Contents": [
        "上路抵平津，",
        "后堂罗荐陈。",
        "缔交开狎赏，",
        "丽席展芳辰。",
        "密树风烟积，",
        "回塘荷芰新。",
        "雨霁虹桥晚，",
        "花落凤台春。",
        "翠钗低舞席，",
        "文杏散歌尘。",
        "方惜流觞满，",
        "夕鸟已城闉。"
      ]
    },
    {
      "_id": null,
      "Name": "故北平公挽歌",
      "PoetId": "49fdeae199fb4b72af6816ff777b5e0a",
      "PoetName": "上官仪",
      "Form": "五律",
      "Tags": [
        "唐代",
        "上官仪"
      ],
      "Contents": [
        "木落园林旷，",
        "庭虚风露寒。",
        "北里清音绝，",
        "南陔芳草残。",
        "远气犹标剑，",
        "浮云尚写冠。",
        "寂寂琴台晚，",
        "秋阴入井干。"
      ]
    },
    {
      "_id": null,
      "Name": "早春桂林殿应诏",
      "PoetId": "49fdeae199fb4b72af6816ff777b5e0a",
      "PoetName": "上官仪",
      "Form": "五律",
      "Tags": [
        "唐代",
        "上官仪"
      ],
      "Contents": [
        "步辇出披香，",
        "清歌临太液。",
        "晓树流莺满，",
        "春堤芳草积。",
        "风光翻露文，",
        "雪华上空碧。",
        "花蝶来未已，",
        "山光暖将夕。"
      ]
    },
    {
      "_id": null,
      "Name": "春日",
      "PoetId": "49fdeae199fb4b72af6816ff777b5e0a",
      "PoetName": "上官仪",
      "Form": "七绝",
      "Tags": [
        "唐代",
        "上官仪"
      ],
      "Contents": [
        "花轻蝶乱仙人杏，",
        "叶密莺啼帝女桑。",
        "飞云阁上春应至，",
        "明月楼中夜未央。"
      ]
    },
    {
      "_id": null,
      "Name": "江王太妃挽歌",
      "PoetId": "49fdeae199fb4b72af6816ff777b5e0a",
      "PoetName": "上官仪",
      "Form": "五律",
      "Tags": [
        "唐代",
        "上官仪"
      ],
      "Contents": [
        "黄鹤悲歌绝，",
        "椒花清颂馀。",
        "埃凝写邻镜，",
        "网结和扉鱼。",
        "银消风烛尽，",
        "珠灭夜轮虚。",
        "别有南陵路，",
        "幽丛临叶疏。"
      ]
    },
    {
      "_id": null,
      "Name": "相和歌辞·王昭君",
      "PoetId": "49fdeae199fb4b72af6816ff777b5e0a",
      "PoetName": "上官仪",
      "Form": "五律",
      "Tags": [
        "唐代",
        "上官仪"
      ],
      "Contents": [
        "玉关春色晚，",
        "金河路几千。",
        "琴悲桂条上，",
        "笛怨柳花前。",
        "雾掩临妆月，",
        "风惊入鬓蝉。",
        "缄书待还使，",
        "泪尽白云天。"
      ]
    },
    {
      "_id": null,
      "Name": "谢都督挽歌",
      "PoetId": "49fdeae199fb4b72af6816ff777b5e0a",
      "PoetName": "上官仪",
      "Form": "五律",
      "Tags": [
        "唐代",
        "上官仪"
      ],
      "Contents": [
        "漠漠佳城幽，",
        "苍苍松槚暮。",
        "鲁幕飘欲卷，",
        "宛驷悲还顾。",
        "楚挽绕庐山，",
        "胡笳临武库。",
        "怅然郊原静，",
        "烟生归鸟度。"
      ]
    },
    {
      "_id": null,
      "Name": "酬薛舍人万年宫晚景寓直怀友",
      "PoetId": "49fdeae199fb4b72af6816ff777b5e0a",
      "PoetName": "上官仪",
      "Form": "未知",
      "Tags": [
        "唐代",
        "上官仪"
      ],
      "Contents": [
        "奕奕九成台，",
        "窈窕绝尘埃。",
        "苍苍万年树，",
        "玲珑下冥雾。",
        "池色摇晚空，",
        "岩花敛馀煦。",
        "清切丹禁静，",
        "浩荡文河注。",
        "留连穷胜托，",
        "夙期暌善谑。",
        "东望安仁省，",
        "西临子云阁。",
        "长啸披烟霞，",
        "高步寻兰若。",
        "金狄掩通门，",
        "雕鞍归骑喧。",
        "燕姝对明月，",
        "荆艳促芳尊。",
        "别有青山路，",
        "策杖访王孙。"
      ]
    },
    {
      "_id": null,
      "Name": "高密长公主挽歌",
      "PoetId": "49fdeae199fb4b72af6816ff777b5e0a",
      "PoetName": "上官仪",
      "Form": "五律",
      "Tags": [
        "唐代",
        "上官仪"
      ],
      "Contents": [
        "湘渚韬灵迹，",
        "娥台静瑞音。",
        "凤逐清箫远，",
        "鸾随幽镜沉。",
        "霜处华芙落，",
        "风前银烛侵。",
        "寂寞平阳宅，",
        "月冷洞房深。"
      ]
    }
  ]
}