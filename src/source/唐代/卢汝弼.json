{
  "_id": "c3688c352af646e9b546ecac22d218fb",
  "Name": "卢汝弼",
  "Description": "卢汝弼（《才调集》作卢弼），登进士第，以祠部员外郎、知制诰，从昭宗迁洛。后依李克用，克用表为节度副使。诗八首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "和李秀才边庭四时怨",
      "PoetId": "c3688c352af646e9b546ecac22d218fb",
      "PoetName": "卢汝弼",
      "Form": "未知",
      "Tags": [
        "唐代",
        "卢汝弼"
      ],
      "Contents": [
        "春风昨夜到榆关，",
        "故国烟花想已残。",
        "少妇不知归不得，",
        "朝朝应上望夫山。",
        "卢龙塞外草初肥，",
        "雁乳平芜晓不飞。",
        "乡国近来音信断，",
        "至今犹自著寒衣。",
        "八月霜飞柳半黄，",
        "蓬根吹断雁南翔。",
        "陇头流水关山月，",
        "泣上龙堆望故乡。",
        "朔风吹雪透刀瘢，",
        "饮马长城窟更寒。",
        "半夜火来知有敌，",
        "一时齐保贺兰山。"
      ]
    },
    {
      "_id": null,
      "Name": "秋夕寓居精舍书事",
      "PoetId": "c3688c352af646e9b546ecac22d218fb",
      "PoetName": "卢汝弼",
      "Form": "七律",
      "Tags": [
        "唐代",
        "卢汝弼"
      ],
      "Contents": [
        "叶满苔阶杵满城，",
        "此中多恨恨难平。",
        "疏檐看织蟏蛸网，",
        "暗隙愁听蟋蟀声。",
        "醉卧欲抛羁客思，",
        "梦归偏动故乡情。",
        "觉来独步长廊下，",
        "半夜西风吹月明。"
      ]
    },
    {
      "_id": null,
      "Name": "闻雁",
      "PoetId": "c3688c352af646e9b546ecac22d218fb",
      "PoetName": "卢汝弼",
      "Form": "七律",
      "Tags": [
        "唐代",
        "卢汝弼"
      ],
      "Contents": [
        "秋风萧瑟静埃氛，",
        "边雁迎风响咽群。",
        "瀚海应嫌霜下早，",
        "湘川偏爱草初薰。",
        "芦洲宿处依沙岸，",
        "榆塞飞时度晚云。",
        "何处最添羁客恨，",
        "竹窗残月酒醒闻。"
      ]
    },
    {
      "_id": null,
      "Name": "鸳鸯",
      "PoetId": "c3688c352af646e9b546ecac22d218fb",
      "PoetName": "卢汝弼",
      "Form": "七律",
      "Tags": [
        "唐代",
        "卢汝弼"
      ],
      "Contents": [
        "双浮双浴傍苔矶，",
        "蓼浦兰皋绣帐帏。",
        "长羡鹭鸶能洁白，",
        "不随鸂鶒斗毛衣。",
        "霞侵绿渚香衾暖，",
        "楼倚青云殿瓦飞。",
        "应笑随阳沙漠雁，",
        "洞庭烟暖又思归。"
      ]
    }
  ]
}