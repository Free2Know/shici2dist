{
  "_id": "ac28fbe18b7b45c2ab2fa0385dac68eb",
  "Name": "杜淹",
  "Description": "杜淹，字执礼。隋时隐太山，文帝恶之，谪戍江表。秦王引为天策府曹参军，文学馆学士，侍宴，赋诗尤工，赐金钟。坐事流巂州。太宗召拜御史大夫，检校吏部尚书，参预朝政。诗三首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "召拜御史大夫赠袁天纲",
      "PoetId": "ac28fbe18b7b45c2ab2fa0385dac68eb",
      "PoetName": "杜淹",
      "Form": "五律",
      "Tags": [
        "唐代",
        "杜淹"
      ],
      "Contents": [
        "伊吕深可慕，",
        "松乔定是虚。",
        "系风终不得，",
        "脱屣欲安如。",
        "且珍纨素美，",
        "当与薜萝疏。",
        "既逢杨得意，",
        "非复久闲居。"
      ]
    },
    {
      "_id": null,
      "Name": "咏寒食斗鸡应秦王教",
      "PoetId": "ac28fbe18b7b45c2ab2fa0385dac68eb",
      "PoetName": "杜淹",
      "Form": "未知",
      "Tags": [
        "唐代",
        "杜淹"
      ],
      "Contents": [
        "寒食东郊道，",
        "扬鞲竞出笼。",
        "花冠初照日，",
        "芥羽正生风。",
        "顾敌知心勇，",
        "先鸣觉气雄。",
        "长翘频扫阵，",
        "利爪屡通中。",
        "飞毛遍绿野，",
        "洒血渍芳丛。",
        "虽然百战胜，",
        "会自不论功。"
      ]
    },
    {
      "_id": null,
      "Name": "寄赠齐公",
      "PoetId": "ac28fbe18b7b45c2ab2fa0385dac68eb",
      "PoetName": "杜淹",
      "Form": "未知",
      "Tags": [
        "唐代",
        "杜淹"
      ],
      "Contents": [
        "冠盖游梁日，",
        "诗书问志年。",
        "佩兰长坂上，",
        "攀桂小山前。",
        "结交澹若水，",
        "履道直如弦。",
        "此欢终未极，",
        "于兹独播迁。",
        "赭衣登蜀道，",
        "白首别秦川。",
        "泪随沟水逝，",
        "心逐晓旌悬。",
        "去去逾千里，",
        "悠悠隔九天。",
        "郊野间长薄，",
        "城阙隐凝烟。",
        "关门共月对，",
        "山路与云连。",
        "此时寸心里，",
        "难用尺书传。",
        "第三十一卷"
      ]
    }
  ]
}