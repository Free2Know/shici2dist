{
  "_id": "2dd74ab4283c4231b11ac17310ed46b6",
  "Name": "郑愔",
  "Description": "郑愔，字文靖，沧州人。年十七，进士擢第。天后时，张易之兄弟荐为殿中侍御史。易之败，贬宣州司户，既而附武三思，累迁吏部侍郎。后预谯王重福谋，被诛。诗一卷。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "中宗降诞日长宁公主满月侍宴应制",
      "PoetId": "2dd74ab4283c4231b11ac17310ed46b6",
      "PoetName": "郑愔",
      "Form": "五律",
      "Tags": [
        "唐代",
        "郑愔"
      ],
      "Contents": [
        "春殿猗兰美，",
        "仙阶柏树荣。",
        "地逢芳节应，",
        "时睹圣人生。",
        "月满增祥荚，",
        "天长发瑞灵。",
        "南山遥可献，",
        "常愿奉皇明。"
      ]
    },
    {
      "_id": null,
      "Name": "人日重宴大明宫恩赐彩缕人胜应制",
      "PoetId": "2dd74ab4283c4231b11ac17310ed46b6",
      "PoetName": "郑愔",
      "Form": "七律",
      "Tags": [
        "唐代",
        "郑愔"
      ],
      "Contents": [
        "琼殿含光映早轮，",
        "玉鸾严跸望初晨。",
        "池开冻水仙宫丽，",
        "树发寒花禁苑新。",
        "佳气裴回笼细网，",
        "残霙淅沥染轻尘。",
        "良时荷泽皆迎胜，",
        "穷谷晞阳犹未春。"
      ]
    },
    {
      "_id": null,
      "Name": "侍宴长宁公主东庄应制",
      "PoetId": "2dd74ab4283c4231b11ac17310ed46b6",
      "PoetName": "郑愔",
      "Form": "五律",
      "Tags": [
        "唐代",
        "郑愔"
      ],
      "Contents": [
        "公门袭汉环，",
        "主第称秦玉。",
        "池架祥鳣序，",
        "山吹鸣凤曲。",
        "拂席萝薜垂，",
        "回舟芰荷触。",
        "平阳妙舞处，",
        "日暮清歌续。"
      ]
    },
    {
      "_id": null,
      "Name": "同韦舍人早朝",
      "PoetId": "2dd74ab4283c4231b11ac17310ed46b6",
      "PoetName": "郑愔",
      "Form": "未知",
      "Tags": [
        "唐代",
        "郑愔"
      ],
      "Contents": [
        "瑞阙龙居峻，",
        "宸庭凤掖深。",
        "才良寄天綍，",
        "趋拜侣朝簪。",
        "飞马看来影，",
        "喧车识驻音。",
        "重轩轻雾入，",
        "洞户落花侵。",
        "闻有题新翰，",
        "依然想旧林。",
        "同声惭卞玉，",
        "谬此托韦金。"
      ]
    },
    {
      "_id": null,
      "Name": "咏黄莺儿",
      "PoetId": "2dd74ab4283c4231b11ac17310ed46b6",
      "PoetName": "郑愔",
      "Form": "五绝",
      "Tags": [
        "唐代",
        "郑愔"
      ],
      "Contents": [
        "欲转声犹涩，",
        "将飞羽未调。",
        "高风不借便，",
        "何处得迁乔。"
      ]
    },
    {
      "_id": null,
      "Name": "哭郎著作",
      "PoetId": "2dd74ab4283c4231b11ac17310ed46b6",
      "PoetName": "郑愔",
      "Form": "未知",
      "Tags": [
        "唐代",
        "郑愔"
      ],
      "Contents": [
        "诗礼康成学，",
        "文章贾谊才。",
        "巳年人得梦，",
        "庚日鸟为灾。",
        "书草藏天阁，",
        "琴声入夜台。",
        "荒阶罗驳藓，",
        "虚座网浮埃。",
        "白马宾徒散，",
        "青乌陇隧开。",
        "空怜门下客，",
        "怀旧几迟回。"
      ]
    },
    {
      "_id": null,
      "Name": "塞外三首",
      "PoetId": "2dd74ab4283c4231b11ac17310ed46b6",
      "PoetName": "郑愔",
      "Form": "未知",
      "Tags": [
        "唐代",
        "郑愔"
      ],
      "Contents": [
        "塞外萧条望，",
        "征人此路赊。",
        "边声乱朔马，",
        "秋色引胡笳。",
        "遥嶂侵归日，",
        "长城带晚霞。",
        "断蓬飞古戍，",
        "连雁聚寒沙。",
        "海暗云无叶，",
        "山春雪作花。",
        "丈夫期报主，",
        "万里独辞家。",
        "荒垒三秋夕，",
        "穷郊万里平。",
        "海阴凝独树，",
        "日气下连营。",
        "戎旆霜旋重，",
        "边裘夜更轻。",
        "将军犹转战，",
        "都尉不成名。",
        "折柳悲春曲，",
        "吹笳断夜声。",
        "明年汉使返，",
        "须筑受降城。",
        "阳鸟南飞夜，",
        "阴山北地寒。",
        "汉家征戍客，",
        "年岁在楼兰。",
        "玉塞朔风起，",
        "金河秋月团。",
        "边声入鼓吹，",
        "霜气下旌竿。",
        "海外归书断，",
        "天涯旅鬓残。",
        "子卿犹奉使，",
        "常向节旄看。"
      ]
    },
    {
      "_id": null,
      "Name": "夜游曲",
      "PoetId": "2dd74ab4283c4231b11ac17310ed46b6",
      "PoetName": "郑愔",
      "Form": "五律",
      "Tags": [
        "唐代",
        "郑愔"
      ],
      "Contents": [
        "汉室欢娱盛，",
        "魏国文雅遒。",
        "许史多暮宿，",
        "应陈从夜游。",
        "西园宴公子，",
        "北里召王侯。",
        "讵似将军猎，",
        "空嗟亭尉留。"
      ]
    },
    {
      "_id": null,
      "Name": "奉和九月九日登慈恩寺浮图应制",
      "PoetId": "2dd74ab4283c4231b11ac17310ed46b6",
      "PoetName": "郑愔",
      "Form": "五律",
      "Tags": [
        "唐代",
        "郑愔"
      ],
      "Contents": [
        "涌霄开宝塔，",
        "倒影驻仙舆。",
        "雁子乘堂处，",
        "龙王起藏初。",
        "秋风圣主曲，",
        "佳气史官书。",
        "愿献重阳寿，",
        "承欢万岁馀。"
      ]
    },
    {
      "_id": null,
      "Name": "奉和幸三会寺应制",
      "PoetId": "2dd74ab4283c4231b11ac17310ed46b6",
      "PoetName": "郑愔",
      "Form": "未知",
      "Tags": [
        "唐代",
        "郑愔"
      ],
      "Contents": [
        "鸟籀遗新阁，",
        "龙旂访古台。",
        "造书臣颉往，",
        "观迹帝羲来。",
        "睿览山川匝，",
        "宸心宇宙该。",
        "梵音随驻辇，",
        "天步接乘杯。",
        "旧苑经寒露，",
        "残池问劫灰。",
        "散花将捧日，",
        "俱喜圣慈开。"
      ]
    },
    {
      "_id": null,
      "Name": "奉和幸上官昭容院献诗四首",
      "PoetId": "2dd74ab4283c4231b11ac17310ed46b6",
      "PoetName": "郑愔",
      "Form": "未知",
      "Tags": [
        "唐代",
        "郑愔"
      ],
      "Contents": [
        "地轴楼居远，",
        "天台阙路赊。",
        "何如游帝宅，",
        "即此对仙家。",
        "座拂金壶电，",
        "池摇玉酒霞。",
        "无云秦汉隔，",
        "别访武陵花。",
        "尧茨姑射近，",
        "汉苑建章连。",
        "十五蓂知月，",
        "三千桃纪年。",
        "鸾歌随凤吹，",
        "鹤舞向鹍弦。",
        "更觅琼妃伴，",
        "来过玉女泉。",
        "宫掖贤才重，",
        "山林高尚难。",
        "不言辞辇地，",
        "更有结庐欢。",
        "池栋清温燠，",
        "岩窗起沍寒。",
        "幽亭有仙桂，",
        "圣主万年看。",
        "槎流天上转，",
        "茅宇禁中开。",
        "河鹊填桥至，",
        "山熊避槛来。",
        "庭花采菉蓐，",
        "岩石步莓苔。",
        "愿奉舆图泰，",
        "长开锦翰裁。"
      ]
    },
    {
      "_id": null,
      "Name": "奉和幸大荐福寺",
      "PoetId": "2dd74ab4283c4231b11ac17310ed46b6",
      "PoetName": "郑愔",
      "Form": "未知",
      "Tags": [
        "唐代",
        "郑愔"
      ],
      "Contents": [
        "旧邸三乘辟，",
        "佳辰万骑留。",
        "兰图奉叶偈，",
        "芝盖拂花楼。",
        "国会人王法，",
        "宫还天帝游。",
        "紫云成宝界，",
        "白水作禅流。",
        "雁塔昌基远，",
        "鹦林睿藻抽。",
        "欣风大风曲，",
        "窃预小童讴。"
      ]
    },
    {
      "_id": null,
      "Name": "奉和幸望春宫送朔方大总管张仁亶",
      "PoetId": "2dd74ab4283c4231b11ac17310ed46b6",
      "PoetName": "郑愔",
      "Form": "五律",
      "Tags": [
        "唐代",
        "郑愔"
      ],
      "Contents": [
        "御跸下都门，",
        "军麾出塞垣。",
        "长杨跨武骑，",
        "细柳接戎轩。",
        "睿曲风云动，",
        "边威鼓吹喧。",
        "坐帷将阃外，",
        "俱是报明恩。"
      ]
    },
    {
      "_id": null,
      "Name": "奉和春日幸望春宫",
      "PoetId": "2dd74ab4283c4231b11ac17310ed46b6",
      "PoetName": "郑愔",
      "Form": "七律",
      "Tags": [
        "唐代",
        "郑愔"
      ],
      "Contents": [
        "晨跸凌高转翠旌，",
        "春楼望远背朱城。",
        "忽排花上游天苑，",
        "却坐云边看帝京。",
        "百草香心初罥蝶，",
        "千林嫩叶始藏莺。",
        "幸同葵藿倾阳早，",
        "愿比盘根应候荣。"
      ]
    },
    {
      "_id": null,
      "Name": "少年行",
      "PoetId": "2dd74ab4283c4231b11ac17310ed46b6",
      "PoetName": "郑愔",
      "Form": "五律",
      "Tags": [
        "唐代",
        "郑愔"
      ],
      "Contents": [
        "颍川豪横客，",
        "咸阳轻薄儿。",
        "田窦方贵幸，",
        "赵李新相知。",
        "轩盖终朝集，",
        "笙竽此夜吹。",
        "黄金盈箧笥，",
        "白日忽西驰。"
      ]
    },
    {
      "_id": null,
      "Name": "折杨柳",
      "PoetId": "2dd74ab4283c4231b11ac17310ed46b6",
      "PoetName": "郑愔",
      "Form": "五律",
      "Tags": [
        "唐代",
        "郑愔"
      ],
      "Contents": [
        "青柳映红颜，",
        "黄云蔽紫关。",
        "忽闻边使出，",
        "枝叶为君攀。",
        "舞腰愁欲断，",
        "春心望不还。",
        "风花滚成雪，",
        "罗绮乱斑斑。"
      ]
    },
    {
      "_id": null,
      "Name": "春怨",
      "PoetId": "2dd74ab4283c4231b11ac17310ed46b6",
      "PoetName": "郑愔",
      "Form": "未知",
      "Tags": [
        "唐代",
        "郑愔"
      ],
      "Contents": [
        "春朝物候妍，",
        "愁妇镜台前。",
        "风吹数蝶乱，",
        "露洗百花鲜。",
        "试出褰罗幌，",
        "还来著锦筵。",
        "曲中愁夜夜，",
        "楼上别年年。",
        "不及随萧史，",
        "高飞向紫烟。"
      ]
    },
    {
      "_id": null,
      "Name": "百舌",
      "PoetId": "2dd74ab4283c4231b11ac17310ed46b6",
      "PoetName": "郑愔",
      "Form": "未知",
      "Tags": [
        "唐代",
        "郑愔"
      ],
      "Contents": [
        "百舌鸣高树，",
        "弄音无常则。",
        "借问声何烦，",
        "末俗不尚默。",
        "第一百零七卷"
      ]
    },
    {
      "_id": null,
      "Name": "秋闺",
      "PoetId": "2dd74ab4283c4231b11ac17310ed46b6",
      "PoetName": "郑愔",
      "Form": "五律",
      "Tags": [
        "唐代",
        "郑愔"
      ],
      "Contents": [
        "征客向轮台，",
        "幽闺寂不开。",
        "音书秋雁断，",
        "机杼夜蛩催。",
        "虚幌风吹叶，",
        "闲阶露湿苔。",
        "自怜愁思影，",
        "常共月裴回。"
      ]
    },
    {
      "_id": null,
      "Name": "胡笳曲",
      "PoetId": "2dd74ab4283c4231b11ac17310ed46b6",
      "PoetName": "郑愔",
      "Form": "五律",
      "Tags": [
        "唐代",
        "郑愔"
      ],
      "Contents": [
        "汉将留边朔，",
        "遥遥岁序深。",
        "谁堪牧马思，",
        "正是胡笳吟。",
        "曲断关山月，",
        "声悲雨雪阴。",
        "传书问苏武，",
        "陵也独何心。"
      ]
    },
    {
      "_id": null,
      "Name": "贬降至汝州广城驿",
      "PoetId": "2dd74ab4283c4231b11ac17310ed46b6",
      "PoetName": "郑愔",
      "Form": "未知",
      "Tags": [
        "唐代",
        "郑愔"
      ],
      "Contents": [
        "近郊凭汝海，",
        "遐服指江干。",
        "尚忆趋朝贵，",
        "方知失路难。",
        "曙宫平乐远，",
        "秋泽广城寒。",
        "岸苇新花白，",
        "山梨晚叶丹。",
        "乡关千里暮，",
        "岁序四时阑。",
        "函塞云间别，",
        "旋门雾里看。",
        "夙年追騄骥，",
        "暮节仰鹓鸾。",
        "疲驽劳垂耳，",
        "骞腾讵矫翰。",
        "将调梅铉实，",
        "不正李园冠。",
        "荆玉终无玷，",
        "随珠忽已弹。",
        "晓装违巩洛，",
        "夕梦在长安。",
        "北上频伤阮，",
        "西征未学潘。",
        "倾车无共辙，",
        "同派有殊澜。",
        "去去怀知己，",
        "何由报一餐。"
      ]
    },
    {
      "_id": null,
      "Name": "送金城公主适西蕃应制",
      "PoetId": "2dd74ab4283c4231b11ac17310ed46b6",
      "PoetName": "郑愔",
      "Form": "五律",
      "Tags": [
        "唐代",
        "郑愔"
      ],
      "Contents": [
        "下嫁戎庭远，",
        "和亲汉礼优。",
        "笳声出虏塞，",
        "箫曲背秦楼。",
        "贵主悲黄鹤，",
        "征人怨紫骝。",
        "皇情眷亿兆，",
        "割念俯怀柔。"
      ]
    },
    {
      "_id": null,
      "Name": "采莲曲",
      "PoetId": "2dd74ab4283c4231b11ac17310ed46b6",
      "PoetName": "郑愔",
      "Form": "五律",
      "Tags": [
        "唐代",
        "郑愔"
      ],
      "Contents": [
        "锦楫沙棠舰，",
        "罗带石榴裙。",
        "绿潭采荷芰，",
        "清江日稍曛。",
        "鱼鸟争唼喋，",
        "花叶相芬氲。",
        "不觉芳洲暮，",
        "菱歌处处闻。"
      ]
    },
    {
      "_id": null,
      "Name": "铜雀妓",
      "PoetId": "2dd74ab4283c4231b11ac17310ed46b6",
      "PoetName": "郑愔",
      "Form": "五律",
      "Tags": [
        "唐代",
        "郑愔"
      ],
      "Contents": [
        "日斜漳浦望，",
        "风起邺台寒。",
        "玉座平生晚，",
        "金尊妓吹阑。",
        "舞馀依帐泣，",
        "歌罢向陵看。",
        "萧索松风暮，",
        "愁烟入井阑。"
      ]
    }
  ]
}