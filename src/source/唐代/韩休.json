{
  "_id": "908e446bcd5d40c1987faa3ccdfc80e0",
  "Name": "韩休",
  "Description": "韩休，京兆长安人。举贤良，累官礼部侍郎。开元二十一年，拜黄门侍郎，与萧嵩同秉政。休敷陈治道，多鲠直，帝重之。终太子少师，谥文忠。诗三首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "奉和圣制送张说巡边",
      "PoetId": "908e446bcd5d40c1987faa3ccdfc80e0",
      "PoetName": "韩休",
      "Form": "未知",
      "Tags": [
        "唐代",
        "韩休"
      ],
      "Contents": [
        "一德光台象，",
        "三军掌夏卿。",
        "来威申庙略，",
        "出总叶师贞。",
        "受钺辞金殿，",
        "凭轩去鼎城。",
        "曙光摇组甲，",
        "疏吹绕云旌。",
        "左律方先凯，",
        "中鼙即训兵。",
        "定功彰武事，",
        "陈颂纪天声。",
        "祖宴初留赏，",
        "宸章更宠行。",
        "车徒零雨送，",
        "林野夕阴生。",
        "路极河流远，",
        "川长朔气平。",
        "东辕迟返旆，",
        "归奏谒承明。"
      ]
    },
    {
      "_id": null,
      "Name": "奉和御制平胡",
      "PoetId": "908e446bcd5d40c1987faa3ccdfc80e0",
      "PoetName": "韩休",
      "Form": "未知",
      "Tags": [
        "唐代",
        "韩休"
      ],
      "Contents": [
        "南牧正纷纷，",
        "长河起塞氛。",
        "玉符征选士，",
        "金钺拜将军。",
        "叠鼓摇边吹，",
        "连旌暗朔云。",
        "祅星乘夜落，",
        "害气入朝分。",
        "始见幽烽警，",
        "俄看烈火焚。",
        "功成奏凯乐，",
        "战罢策归勋。",
        "盛德陈清庙，",
        "神谟属大君。",
        "叨荣逢偃羽，",
        "率舞咏时文。"
      ]
    },
    {
      "_id": null,
      "Name": "郊庙歌辞·祭汾阴乐章·南吕羽",
      "PoetId": "908e446bcd5d40c1987faa3ccdfc80e0",
      "PoetName": "韩休",
      "Form": "未知",
      "Tags": [
        "唐代",
        "韩休"
      ],
      "Contents": [
        "於穆浚哲，",
        "维清缉熙。",
        "肃事昭配，",
        "永言孝思。",
        "涤濯静嘉，",
        "馨香在兹。",
        "神之听之，",
        "用受福釐。"
      ]
    }
  ]
}