{
  "_id": "8a4d4319377341e89b932b14225661a1",
  "Name": "王季文",
  "Description": "王季文，字宗素，池阳人。少居九华，遇异人，授九仙飞化之术。咸通中，登进士第，授秘书郎，寻谢病归九华，日一浴于山之龙潭，寒暑不渝，竟仙去。诗二首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "九华山谣",
      "PoetId": "8a4d4319377341e89b932b14225661a1",
      "PoetName": "王季文",
      "Form": "未知",
      "Tags": [
        "唐代",
        "王季文"
      ],
      "Contents": [
        "九华峥嵘占南陆，",
        "莲花擢本山半腹。",
        "翠屏横截万里天，",
        "瀑水落深千丈玉。",
        "云梯石磴入杳冥，",
        "俯看四极如中庭。",
        "丹崖压下庐霍势，",
        "白日隐出牛斗星。",
        "杉松一岁抽数尺，",
        "琼草夤缘秀层壁。",
        "南风拂晓烟雾开，",
        "满山葱蒨铺鲜碧。",
        "雷霆往往从地发，",
        "龙卧豹藏安可别。",
        "峻极遥看戛昊苍，",
        "挺生岂得无才杰。",
        "神仙惮险莫敢登，",
        "驭风驾鹤循丘陵。",
        "阳乌不见峰顶树，",
        "大火尚结岩中冰。",
        "灵光爽气曛复旭，",
        "晴天倒影西江渌。",
        "具区彭蠡夹两旁，",
        "正可别作当少阳。"
      ]
    },
    {
      "_id": null,
      "Name": "青出蓝",
      "PoetId": "8a4d4319377341e89b932b14225661a1",
      "PoetName": "王季文",
      "Form": "五律",
      "Tags": [
        "唐代",
        "王季文"
      ],
      "Contents": [
        "芳蓝滋匹帛，",
        "人力半天经。",
        "浸润加新气，",
        "光辉胜本青。",
        "还同冰出水，",
        "不共草为萤。",
        "翻覆依襟上，",
        "偏知造化灵。"
      ]
    }
  ]
}