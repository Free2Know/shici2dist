{
  "_id": "6cef658673bb4b3faebc66782152ae6f",
  "Name": "颜萱",
  "Description": "颜萱，字弘至，江南进士，中书舍人荛之弟。诗三首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "过张祜处士丹阳故居",
      "PoetId": "6cef658673bb4b3faebc66782152ae6f",
      "PoetName": "颜萱",
      "Form": "七律",
      "Tags": [
        "唐代",
        "颜萱"
      ],
      "Contents": [
        "忆昔为儿逐我兄，",
        "曾抛竹马拜先生。",
        "书斋已换当时主，",
        "诗壁空题故友名。",
        "岂是争权留怨敌，",
        "可怜当路尽公卿。",
        "柴扉草屋无人问，",
        "犹向荒田责地征。"
      ]
    },
    {
      "_id": null,
      "Name": "送圆载上人",
      "PoetId": "6cef658673bb4b3faebc66782152ae6f",
      "PoetName": "颜萱",
      "Form": "七律",
      "Tags": [
        "唐代",
        "颜萱"
      ],
      "Contents": [
        "师来一世恣经行，",
        "却泛沧波问去程。",
        "心静已能防渴鹿，",
        "鼙喧时为骇长鲸。",
        "禅林几结金桃重，",
        "梵室重修铁瓦轻。",
        "料得还乡无别利，",
        "只应先见日华生。"
      ]
    },
    {
      "_id": null,
      "Name": "送羊振文归觐桂阳",
      "PoetId": "6cef658673bb4b3faebc66782152ae6f",
      "PoetName": "颜萱",
      "Form": "七律",
      "Tags": [
        "唐代",
        "颜萱"
      ],
      "Contents": [
        "高挂吴帆喜动容，",
        "问安归去指湘峰。",
        "悬鱼庭内芝兰秀，",
        "驭鹤门前薜荔封。",
        "红旆正怜棠影茂，",
        "彩衣偏带桂香浓。",
        "临岐独有沾襟恋，",
        "南巷当年共化龙。"
      ]
    }
  ]
}