{
  "_id": "d6c2b6dd5f9042d7b783ccc3ee800f4c",
  "Name": "崔宗之",
  "Description": "崔宗之，名成辅，以字行。日用之子，袭封齐国公。历左司郎中、侍御史，谪官金陵。与李白诗酒唱和，常月夜乘舟，自采石达金陵。诗一首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "赠李十二白",
      "PoetId": "d6c2b6dd5f9042d7b783ccc3ee800f4c",
      "PoetName": "崔宗之",
      "Form": "未知",
      "Tags": [
        "唐代",
        "崔宗之"
      ],
      "Contents": [
        "凉风八九月，",
        "白露满空庭。",
        "耿耿意不畅，",
        "捎捎风叶声。",
        "思见雄俊士，",
        "共话今古情。",
        "李侯忽来仪，",
        "把袂苦不早。",
        "清论既抵掌，",
        "玄谈又绝倒。",
        "分明楚汉事，",
        "历历王霸道。",
        "担囊无俗物，",
        "访古千里馀。",
        "袖有匕首剑，",
        "怀中茂陵书。",
        "双眸光照人，",
        "词赋凌子虚。",
        "酌酒弦素琴，",
        "霜气正凝洁。",
        "平生心中事，",
        "今日为君说。",
        "我家有别业，",
        "寄在嵩之阳。",
        "明月出高岑，",
        "清谿澄素光。",
        "云散窗户静，",
        "风吹松桂香。",
        "子若同斯游，",
        "千载不相忘。"
      ]
    }
  ]
}