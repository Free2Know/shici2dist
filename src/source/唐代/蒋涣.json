{
  "_id": "4ff65f2197e340bc8e43d4568b17ce9e",
  "Name": "蒋涣",
  "Description": "蒋涣，冽之弟，擢进士。天宝末，为给事中。永泰初，历鸿胪卿。日本使尝遗金帛，不受，惟取笺一番，为书以贻其副。终礼部尚书。诗五首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "和徐侍郎书丛筱韵",
      "PoetId": "4ff65f2197e340bc8e43d4568b17ce9e",
      "PoetName": "蒋涣",
      "Form": "五律",
      "Tags": [
        "唐代",
        "蒋涣"
      ],
      "Contents": [
        "中禁夕沈沈，",
        "幽篁别作林。",
        "色连鸡树近，",
        "影落凤池深。",
        "为重凌霜节，",
        "能虚应物心。",
        "年年承雨露，",
        "长对紫庭阴。"
      ]
    },
    {
      "_id": null,
      "Name": "故太常卿赠礼部尚书李公及夫人挽歌二首",
      "PoetId": "4ff65f2197e340bc8e43d4568b17ce9e",
      "PoetName": "蒋涣",
      "Form": "未知",
      "Tags": [
        "唐代",
        "蒋涣"
      ],
      "Contents": [
        "白简尝持宪，",
        "黄图复尹京。",
        "能标百郡则，",
        "威肃一朝清。",
        "典秩崇三礼，",
        "临戎振五兵。",
        "更闻传世业，",
        "才子有高名。",
        "封树遵同穴，",
        "生平此共归。",
        "镜埋鸾已去，",
        "泉掩凤何飞。",
        "薤挽疑笳曲，",
        "松风思翟衣。",
        "扬名将宠赠，",
        "泉路满光辉。"
      ]
    },
    {
      "_id": null,
      "Name": "登栖霞寺塔",
      "PoetId": "4ff65f2197e340bc8e43d4568b17ce9e",
      "PoetName": "蒋涣",
      "Form": "五律",
      "Tags": [
        "唐代",
        "蒋涣"
      ],
      "Contents": [
        "三休寻磴道，",
        "九折步云霓。",
        "瀍涧临江北，",
        "郊原极海西。",
        "沙平瓜步出，",
        "树远绿杨低。",
        "南指晴天外，",
        "青峰是会稽。"
      ]
    },
    {
      "_id": null,
      "Name": "途次维扬望京口寄白下诸公",
      "PoetId": "4ff65f2197e340bc8e43d4568b17ce9e",
      "PoetName": "蒋涣",
      "Form": "五律",
      "Tags": [
        "唐代",
        "蒋涣"
      ],
      "Contents": [
        "北望情何限，",
        "南行路转深。",
        "晚帆低荻叶，",
        "寒日下枫林。",
        "云白兰陵渚，",
        "烟青建业岑。",
        "江天秋向尽，",
        "无处不伤心。"
      ]
    }
  ]
}