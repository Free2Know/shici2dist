{
  "_id": "2c791b9ba8f24411a253ea196037e0b7",
  "Name": "李夷简",
  "Description": "李夷简，字易之。贞元初登进士第，累迁殿中侍御史。元和时，拜御史中丞。历山南节度，寻拜御史大夫，进门下侍郎同平章事。诗一首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "西亭暇日书怀十二韵献上相公",
      "PoetId": "2c791b9ba8f24411a253ea196037e0b7",
      "PoetName": "李夷简",
      "Form": "未知",
      "Tags": [
        "唐代",
        "李夷简"
      ],
      "Contents": [
        "胜赏不在远，",
        "怃然念玄搜。",
        "兹亭有殊致，",
        "经始富人侯。",
        "澄澹分沼沚，",
        "萦回间林丘。",
        "荷香夺芳麝，",
        "石溜当鸣球。",
        "抚俗来康济，",
        "经邦去咨谋。",
        "宽明洽时论，",
        "惠爱闻氓讴。",
        "代斫岂容易，",
        "守成获优游。",
        "文翁旧学校，",
        "子产昔田畴。",
        "琬琰富佳什，",
        "池台想旧游。",
        "谁言矜改作，",
        "曾是日增修。",
        "宪省忝陪属，",
        "岷峨嗣徽猷。",
        "提携当有路，",
        "勿使滞刀州。"
      ]
    }
  ]
}