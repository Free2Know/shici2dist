{
  "_id": "b942cf218692423298fa494cf0e60b89",
  "Name": "于頔",
  "Description": "于頔，字允元，河南人。以荫补千牛，擢累驾部郎中，湖、苏二州刺史，襄州节度观察使。元和初，拜司空。寻贬恩王傅，终太子宾客。  诗二首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "和丘员外题湛长史旧居",
      "PoetId": "b942cf218692423298fa494cf0e60b89",
      "PoetName": "于頔",
      "Form": "未知",
      "Tags": [
        "唐代",
        "于頔"
      ],
      "Contents": [
        "萧条历山下，",
        "水木无氛滓。",
        "王门结长裾，",
        "岩扃怡暮齿。",
        "昔贤枕高躅，",
        "今彦仰知止。",
        "依依瞩烟霞，",
        "眷眷返墟里。",
        "湛生久已没，",
        "丘也亦同耻。",
        "立言咸不朽，",
        "何必在青史。"
      ]
    },
    {
      "_id": null,
      "Name": "郡斋卧疾赠昼上人",
      "PoetId": "b942cf218692423298fa494cf0e60b89",
      "PoetName": "于頔",
      "Form": "未知",
      "Tags": [
        "唐代",
        "于頔"
      ],
      "Contents": [
        "夙陪翰墨徒，",
        "深论穷文格。",
        "丽则风骚后，",
        "公然我词客。",
        "晚依方外友，",
        "极理探精赜。",
        "吻合南北宗，",
        "昼公我禅伯。",
        "尤明性不染，",
        "故我行贞白。",
        "随顺令得解，",
        "故我言芳泽。",
        "霅水漾清浔，",
        "吴山横碧岑。",
        "含珠复蕴玉，",
        "价重双南金。",
        "的皪曜奇彩，",
        "凄清流雅音。",
        "商声发楚调，",
        "调切谱瑶琴。",
        "吴山为我高，",
        "霅水为我深。",
        "万景徒有象，",
        "孤云本无心。",
        "众木岂无声，",
        "椅桐有清响。",
        "众耳岂不聆，",
        "钟期有真赏。",
        "高洁古人操，",
        "素怀夙所仰。",
        "觌君冰雪姿，",
        "祛我淫滞想。",
        "常吟柳恽诗，",
        "苕浦久相思。",
        "逮此远为郡，",
        "蘋洲芳草衰。",
        "逢师年腊长，",
        "值我病容羸。",
        "共话无生理，",
        "聊用契心期。"
      ]
    }
  ]
}