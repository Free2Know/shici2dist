{
  "_id": "fac5a87d511c41ca8023f52dbf9d9d1d",
  "Name": "杜审言",
  "Description": "杜审言（公元648？- 708年），初唐的一位重要诗人，杜甫的祖父。他的诗以浑厚见长，精于律诗，尤工五律，与同时的沈佺期、宋之问齐名。他对律诗的定型作出了杰出的贡献，由此也奠定了他在诗歌发展史中的地位。杜甫有云：“吾祖诗冠古。”史称杜审言有文集十卷，大多散佚不闻。现存最早的《杜审言集》是宋刻一卷本，收诗四十三首。《全唐诗》所收亦此数，并按体裁编次，计有五言古体二，五律二十八，七律三，五言排律七，七绝三。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "七夕",
      "PoetId": "fac5a87d511c41ca8023f52dbf9d9d1d",
      "PoetName": "杜审言",
      "Form": "五律",
      "Tags": [
        "唐代",
        "杜审言"
      ],
      "Contents": [
        "白露含明月，",
        "青霞断绛河。",
        "天街七襄转，",
        "阁道二神过。",
        "袨服锵环珮，",
        "香筵拂绮罗。",
        "年年今夜尽，",
        "机杼别情多。"
      ]
    },
    {
      "_id": null,
      "Name": "代张侍御伤美人",
      "PoetId": "fac5a87d511c41ca8023f52dbf9d9d1d",
      "PoetName": "杜审言",
      "Form": "五律",
      "Tags": [
        "唐代",
        "杜审言"
      ],
      "Contents": [
        "二八泉扉掩，",
        "帷屏宠爱空。",
        "泪痕消夜烛，",
        "愁绪乱春风。",
        "巧笑人疑在，",
        "新妆曲未终。",
        "应怜脂粉气，",
        "留著舞衣中。"
      ]
    },
    {
      "_id": null,
      "Name": "南海乱石山作",
      "PoetId": "fac5a87d511c41ca8023f52dbf9d9d1d",
      "PoetName": "杜审言",
      "Form": "未知",
      "Tags": [
        "唐代",
        "杜审言"
      ],
      "Contents": [
        "涨海积稽天，",
        "群山高嶪地。",
        "相传称乱石，",
        "图典失其事。",
        "悬危悉可惊，",
        "大小都不类。",
        "乍将云岛极，",
        "还与星河次。",
        "上耸忽如飞，",
        "下临仍欲坠。",
        "朝暾赩丹紫，",
        "夜魄炯青翠。",
        "穹崇雾雨蓄，",
        "幽隐灵仙閟。",
        "万寻挂鹤巢，",
        "千丈垂猿臂。",
        "昔去景风涉，",
        "今来姑洗至。",
        "观此得咏歌，",
        "长时想精异。"
      ]
    },
    {
      "_id": null,
      "Name": "和康五庭芝望月有怀",
      "PoetId": "fac5a87d511c41ca8023f52dbf9d9d1d",
      "PoetName": "杜审言",
      "Form": "五律",
      "Tags": [
        "唐代",
        "杜审言"
      ],
      "Contents": [
        "明月高秋迥，",
        "愁人独夜看。",
        "暂将弓并曲，",
        "翻与扇俱团。",
        "雾濯清辉苦，",
        "风飘素影寒。",
        "罗衣一此鉴，",
        "顿使别离难。"
      ]
    },
    {
      "_id": null,
      "Name": "和晋陵陆丞早春游望",
      "PoetId": "fac5a87d511c41ca8023f52dbf9d9d1d",
      "PoetName": "杜审言",
      "Form": "五律",
      "Tags": [
        "唐代",
        "杜审言"
      ],
      "Contents": [
        "独有宦游人，",
        "偏惊物候新。",
        "云霞出海曙，",
        "梅柳渡江春。",
        "淑气催黄鸟，",
        "晴光转绿蘋。",
        "忽闻歌古调，",
        "归思欲沾巾。"
      ]
    },
    {
      "_id": null,
      "Name": "和李大夫嗣真奉使存抚河东",
      "PoetId": "fac5a87d511c41ca8023f52dbf9d9d1d",
      "PoetName": "杜审言",
      "Form": "未知",
      "Tags": [
        "唐代",
        "杜审言"
      ],
      "Contents": [
        "六位乾坤动，",
        "三微历数迁。",
        "讴歌移火德，",
        "图谶在金天。",
        "子月开阶统，",
        "房星受命年。",
        "祯符龙马出，",
        "宝箓凤凰传。",
        "地即交风雨，",
        "都仍卜涧瀍。",
        "明堂唯御极，",
        "清庙乃尊先。",
        "不宰神功运，",
        "无为大象悬。",
        "八荒平物土，",
        "四海接人烟。",
        "已属群生泰，",
        "犹言至道偏。",
        "玺书傍问俗，",
        "旌节近推贤。",
        "秩比司空位，",
        "官临御史员。",
        "雄词执刀笔，",
        "直谏罢楼船。",
        "国有大臣器，",
        "朝加小会筵。",
        "将行备礼乐，",
        "送别仰神仙。",
        "城阙周京转，",
        "关河陕服连。",
        "稍观汾水曲，",
        "俄指绛台前。",
        "姑射聊长望，",
        "平阳遂宛然。",
        "舜耕馀草木，",
        "禹凿旧山川。",
        "昔出诸侯上，",
        "无何霸业全。",
        "中军归战敌，",
        "外府绝兵权。",
        "隐隐帝乡远，",
        "瞻瞻肃命虔。",
        "西河偃风俗，",
        "东壁挂星躔。",
        "井邑枌榆社，",
        "陵园松柏田。",
        "荣光晴掩代，",
        "佳气晓侵燕。",
        "雨霈鸿私涤，",
        "风行睿旨宣。",
        "茕嫠访疾苦，",
        "屠钓采贞坚。",
        "人乐逢刑措，",
        "时康洽赏延。",
        "赐逾秦氏级，",
        "恩倍汉家钱。",
        "拥传咸翘首，",
        "称觞竞比肩。",
        "拜迎弥道路，",
        "舞咏溢郊鄽。",
        "杀气西衡白，",
        "穷阴北暝玄。",
        "飞霜遥渡海，",
        "残月迥临边。",
        "缅邈朝廷问，",
        "周流朔塞旋。",
        "兴来探马策，",
        "俊发抱龙泉。",
        "学总八千卷，",
        "文倾三百篇。",
        "澄清得使者，",
        "作颂有人焉。",
        "莫以崇班阂，",
        "而云胜托捐。",
        "伟材何磊落，",
        "陋质几翩翾。",
        "江海宁为让，",
        "巴渝转自牵。",
        "一闻歌圣道，",
        "助曲荷陶甄。"
      ]
    },
    {
      "_id": null,
      "Name": "和韦承庆过义阳公主山池其一",
      "PoetId": "fac5a87d511c41ca8023f52dbf9d9d1d",
      "PoetName": "杜审言",
      "Form": "五律",
      "Tags": [
        "唐代",
        "杜审言"
      ],
      "Contents": [
        "野兴城中发，",
        "朝英物外求。",
        "情悬朱绂望，",
        "契动赤泉游。",
        "海燕巢书阁，",
        "山鸡舞画楼。",
        "雨余清晚夏，",
        "共坐北岩幽。"
      ]
    },
    {
      "_id": null,
      "Name": "和韦承庆过义阳公主山池其三",
      "PoetId": "fac5a87d511c41ca8023f52dbf9d9d1d",
      "PoetName": "杜审言",
      "Form": "五律",
      "Tags": [
        "唐代",
        "杜审言"
      ],
      "Contents": [
        "携琴绕碧沙，",
        "摇笔弄青霞。",
        "杜若幽庭草，",
        "芙蓉曲沼花。",
        "宴游成野客，",
        "形胜得山家。",
        "往往留仙步，",
        "登攀日易斜。"
      ]
    },
    {
      "_id": null,
      "Name": "和韦承庆过义阳公主山池其二",
      "PoetId": "fac5a87d511c41ca8023f52dbf9d9d1d",
      "PoetName": "杜审言",
      "Form": "五律",
      "Tags": [
        "唐代",
        "杜审言"
      ],
      "Contents": [
        "径转危峰逼，",
        "桥回缺岸妨。",
        "玉泉移酒味，",
        "石髓换粳香。",
        "绾雾青丝弱，",
        "牵风紫蔓长。",
        "犹言宴乐少，",
        "别向後池塘。"
      ]
    },
    {
      "_id": null,
      "Name": "和韦承庆过义阳公主山池其五",
      "PoetId": "fac5a87d511c41ca8023f52dbf9d9d1d",
      "PoetName": "杜审言",
      "Form": "五律",
      "Tags": [
        "唐代",
        "杜审言"
      ],
      "Contents": [
        "赏玩期他日，",
        "高深爱此时。",
        "池分八水背，",
        "峰作九山疑。",
        "地静鱼偏逸，",
        "人闲鸟欲欺。",
        "青溪留别兴，",
        "更与白云期。"
      ]
    },
    {
      "_id": null,
      "Name": "和韦承庆过义阳公主山池其四",
      "PoetId": "fac5a87d511c41ca8023f52dbf9d9d1d",
      "PoetName": "杜审言",
      "Form": "未知",
      "Tags": [
        "唐代",
        "杜审言"
      ],
      "Contents": [
        "攒石当轩倚，",
        "悬泉度牖飞。",
        "鹿(麋下换弭)冲妓席，",
        "鹤子曳童衣。",
        "园果尝难遍，",
        "池莲摘未稀。",
        "卷帘唯待月，",
        "应在醉中归。",
        "冲妓席：一作衔妓席。"
      ]
    },
    {
      "_id": null,
      "Name": "夏日过郑七山斋",
      "PoetId": "fac5a87d511c41ca8023f52dbf9d9d1d",
      "PoetName": "杜审言",
      "Form": "五律",
      "Tags": [
        "唐代",
        "杜审言"
      ],
      "Contents": [
        "共有樽中好，",
        "言寻谷口来。",
        "薜萝山径入，",
        "荷芰水亭开。",
        "日气含残雨，",
        "云阴送晚雷。",
        "洛阳钟鼓至，",
        "车马系迟回。"
      ]
    },
    {
      "_id": null,
      "Name": "大酺",
      "PoetId": "fac5a87d511c41ca8023f52dbf9d9d1d",
      "PoetName": "杜审言",
      "Form": "五律",
      "Tags": [
        "唐代",
        "杜审言"
      ],
      "Contents": [
        "圣后乘乾日，",
        "皇明御历辰。",
        "紫宫初启坐，",
        "苍璧正临春。",
        "雷雨垂膏泽，",
        "金钱赠下人。",
        "诏酺欢赏遍，",
        "交泰睹惟新。"
      ]
    },
    {
      "_id": null,
      "Name": "奉和七夕侍宴两仪殿应制",
      "PoetId": "fac5a87d511c41ca8023f52dbf9d9d1d",
      "PoetName": "杜审言",
      "Form": "五律",
      "Tags": [
        "唐代",
        "杜审言"
      ],
      "Contents": [
        "一年衔别怨，",
        "七夕始言归。",
        "敛泪开星靥，",
        "微步动云衣。",
        "天迥兔欲落，",
        "河旷鹊停飞。",
        "那堪尽此夜，",
        "复往弄残机。"
      ]
    },
    {
      "_id": null,
      "Name": "守岁侍宴应制",
      "PoetId": "fac5a87d511c41ca8023f52dbf9d9d1d",
      "PoetName": "杜审言",
      "Form": "七律",
      "Tags": [
        "唐代",
        "杜审言"
      ],
      "Contents": [
        "季冬除夜接新年，",
        "帝子王孙捧御筵。",
        "宫阙星河低拂树，",
        "殿廷灯烛上熏天。",
        "弹弦奏节梅风入，",
        "对局探钩柏酒传。",
        "欲向正元歌万寿，",
        "暂留欢赏寄春前。"
      ]
    },
    {
      "_id": null,
      "Name": "宿羽亭侍宴应制",
      "PoetId": "fac5a87d511c41ca8023f52dbf9d9d1d",
      "PoetName": "杜审言",
      "Form": "五律",
      "Tags": [
        "唐代",
        "杜审言"
      ],
      "Contents": [
        "步辇千门出，",
        "离宫二月开。",
        "风光新柳报，",
        "宴赏落花催。",
        "碧水摇云阁，",
        "青山绕吹台。",
        "圣情留晚兴，",
        "歌管送余杯。"
      ]
    },
    {
      "_id": null,
      "Name": "岁夜安乐公主满月侍宴应制",
      "PoetId": "fac5a87d511c41ca8023f52dbf9d9d1d",
      "PoetName": "杜审言",
      "Form": "五律",
      "Tags": [
        "唐代",
        "杜审言"
      ],
      "Contents": [
        "戚里生昌胤，",
        "天杯宴重臣。",
        "画楼初满月，",
        "香殿早迎春。",
        "睿作尧君宝，",
        "孙谋梁国珍。",
        "明朝元会日，",
        "万寿乐章陈。"
      ]
    },
    {
      "_id": null,
      "Name": "度石门山",
      "PoetId": "fac5a87d511c41ca8023f52dbf9d9d1d",
      "PoetName": "杜审言",
      "Form": "未知",
      "Tags": [
        "唐代",
        "杜审言"
      ],
      "Contents": [
        "石门千仞断，",
        "迸水落遥空。",
        "道束悬崖半，",
        "桥欹绝涧中。",
        "仰攀人屡息，",
        "直下骑才通。",
        "泥拥奔蛇径，",
        "云埋伏兽丛。",
        "星躔牛斗北，",
        "地脉象牙东。",
        "开塞随行变，",
        "高深触望同。",
        "江声连骤雨，",
        "日气抱残虹。",
        "未改朱明律，",
        "先含白露风。",
        "坚贞深不惮，",
        "险涩谅难穷。",
        "有异登临赏，",
        "徒为造化功。"
      ]
    },
    {
      "_id": null,
      "Name": "戏赠赵使君美人",
      "PoetId": "fac5a87d511c41ca8023f52dbf9d9d1d",
      "PoetName": "杜审言",
      "Form": "未知",
      "Tags": [
        "唐代",
        "杜审言"
      ],
      "Contents": [
        "红粉青娥映楚云，",
        "桃花马上石榴裙。",
        "罗敷独向东方去，",
        "谩学他家作使君。",
        "第六十三卷"
      ]
    },
    {
      "_id": null,
      "Name": "扈从出长安应制",
      "PoetId": "fac5a87d511c41ca8023f52dbf9d9d1d",
      "PoetName": "杜审言",
      "Form": "未知",
      "Tags": [
        "唐代",
        "杜审言"
      ],
      "Contents": [
        "分野都畿列，",
        "时乘六御均。",
        "京师旧西幸，",
        "洛道此东巡。",
        "文物驱三统，",
        "声名走百神。",
        "龙旗萦漏夕，",
        "凤辇拂钩陈。",
        "抚迹地灵古，",
        "游情皇鉴新。",
        "山追散马日，",
        "水忆钓鱼人。",
        "禹食传中使，",
        "尧樽遍下臣。",
        "省方称国阜，",
        "问道识风淳。",
        "岁晚天行吉，",
        "年丰景从亲。",
        "欢娱包历代，",
        "宇宙忽疑春。"
      ]
    },
    {
      "_id": null,
      "Name": "旅寓安南",
      "PoetId": "fac5a87d511c41ca8023f52dbf9d9d1d",
      "PoetName": "杜审言",
      "Form": "五律",
      "Tags": [
        "唐代",
        "杜审言"
      ],
      "Contents": [
        "交趾殊风候，",
        "寒迟暖复催。",
        "仲冬山果熟，",
        "正月野花开。",
        "积雨生昏雾，",
        "轻霜下震雷。",
        "故乡逾万里，",
        "客思倍从来。"
      ]
    },
    {
      "_id": null,
      "Name": "春日京中有怀",
      "PoetId": "fac5a87d511c41ca8023f52dbf9d9d1d",
      "PoetName": "杜审言",
      "Form": "七律",
      "Tags": [
        "唐代",
        "杜审言"
      ],
      "Contents": [
        "今年游寓独游秦，",
        "愁思看春不当春。",
        "上林苑里花徒发，",
        "细柳营前叶漫新。",
        "公子南桥应尽兴，",
        "将军西第几留宾。",
        "寄语洛城风日道，",
        "明年春色倍还人。"
      ]
    },
    {
      "_id": null,
      "Name": "春日怀归",
      "PoetId": "fac5a87d511c41ca8023f52dbf9d9d1d",
      "PoetName": "杜审言",
      "Form": "五律",
      "Tags": [
        "唐代",
        "杜审言"
      ],
      "Contents": [
        "心是伤归望，",
        "春归异往年。",
        "河山鉴魏阙，",
        "桑梓忆秦川。",
        "花杂芳园鸟，",
        "风和绿野烟。",
        "更怀欢赏地，",
        "车马洛桥边。"
      ]
    },
    {
      "_id": null,
      "Name": "春日江津游望",
      "PoetId": "fac5a87d511c41ca8023f52dbf9d9d1d",
      "PoetName": "杜审言",
      "Form": "未知",
      "Tags": [
        "唐代",
        "杜审言"
      ],
      "Contents": [
        "旅客摇边思，",
        "春江弄晚晴。",
        "烟销垂柳弱，",
        "雾卷落花轻。",
        "飞棹乘空下，",
        "回流向日平。",
        "鸟啼移几处，",
        "蝶舞乱相迎。",
        "忽叹人皆浊，",
        "堤防水至清。",
        "谷王常不让，",
        "深可戒中盈。"
      ]
    },
    {
      "_id": null,
      "Name": "晦日宴游",
      "PoetId": "fac5a87d511c41ca8023f52dbf9d9d1d",
      "PoetName": "杜审言",
      "Form": "五律",
      "Tags": [
        "唐代",
        "杜审言"
      ],
      "Contents": [
        "日晦随蓂荚，",
        "春情著杏花。",
        "解绅宜就水，",
        "张幕会连沙。",
        "歌管风轻度，",
        "池台日半斜。",
        "更看金谷骑，",
        "争向石崇家。"
      ]
    },
    {
      "_id": null,
      "Name": "望春亭侍游应诏",
      "PoetId": "fac5a87d511c41ca8023f52dbf9d9d1d",
      "PoetName": "杜审言",
      "Form": "五律",
      "Tags": [
        "唐代",
        "杜审言"
      ],
      "Contents": [
        "帝出明光殿，",
        "天临太液池。",
        "尧樽随步辇，",
        "舜乐绕行麾。",
        "万寿祯祥献，",
        "三春景物滋。",
        "小臣同酌海，",
        "歌颂答无为。"
      ]
    },
    {
      "_id": null,
      "Name": "杂曲歌辞·大酺乐",
      "PoetId": "fac5a87d511c41ca8023f52dbf9d9d1d",
      "PoetName": "杜审言",
      "Form": "未知",
      "Tags": [
        "唐代",
        "杜审言"
      ],
      "Contents": [
        "圣后乘干日，",
        "皇明御历辰。",
        "紫宫初启坐，",
        "苍璧正临春。",
        "雷雨垂膏泽，",
        "金钱赐下人。",
        "诏酺欢赏遍，",
        "交泰睹惟新。",
        "毗陵震泽九州通，",
        "士女欢娱万国同。",
        "伐鼓撞钟惊海上，",
        "新妆袨服照江东。",
        "梅花落处疑残雪，",
        "柳叶开时任好风。",
        "大德不官逢道泰，",
        "天长地久属年丰。"
      ]
    },
    {
      "_id": null,
      "Name": "杂曲歌辞·妾薄命",
      "PoetId": "fac5a87d511c41ca8023f52dbf9d9d1d",
      "PoetName": "杜审言",
      "Form": "五律",
      "Tags": [
        "唐代",
        "杜审言"
      ],
      "Contents": [
        "草绿长门闭，",
        "苔青永巷幽。",
        "宠移新爱夺，",
        "泣下故情留。",
        "啼鸟惊残梦，",
        "飞花搅独愁。",
        "自怜春色罢，",
        "团扇复迎秋。"
      ]
    },
    {
      "_id": null,
      "Name": "泛舟送郑卿入京",
      "PoetId": "fac5a87d511c41ca8023f52dbf9d9d1d",
      "PoetName": "杜审言",
      "Form": "未知",
      "Tags": [
        "唐代",
        "杜审言"
      ],
      "Contents": [
        "帝坐蓬莱殿，",
        "恩追社稷臣。",
        "长安遥向日，",
        "宗伯正乘春。",
        "相宅开基地，",
        "倾都送别人。",
        "行舟萦渌水，",
        "列戟满红尘。",
        "酒助欢娱洽，",
        "风催景气新。",
        "此时光乃命，",
        "谁为惜无津。"
      ]
    },
    {
      "_id": null,
      "Name": "渡湘江",
      "PoetId": "fac5a87d511c41ca8023f52dbf9d9d1d",
      "PoetName": "杜审言",
      "Form": "七绝",
      "Tags": [
        "唐代",
        "杜审言"
      ],
      "Contents": [
        "迟日园林悲昔游，",
        "今春花鸟作边愁。",
        "独怜京国人南窜，",
        "不似湘江水北流。"
      ]
    },
    {
      "_id": null,
      "Name": "登襄阳城",
      "PoetId": "fac5a87d511c41ca8023f52dbf9d9d1d",
      "PoetName": "杜审言",
      "Form": "五律",
      "Tags": [
        "唐代",
        "杜审言"
      ],
      "Contents": [
        "旅客三秋至，",
        "层城四望开。",
        "楚山横地出，",
        "汉水接天回。",
        "冠盖非新里，",
        "章华即旧台。",
        "习池风景异，",
        "归路满尘埃。"
      ]
    },
    {
      "_id": null,
      "Name": "秋夜宴临津郑明府宅",
      "PoetId": "fac5a87d511c41ca8023f52dbf9d9d1d",
      "PoetName": "杜审言",
      "Form": "五律",
      "Tags": [
        "唐代",
        "杜审言"
      ],
      "Contents": [
        "行止皆无地，",
        "招寻独有君。",
        "酒中堪累月，",
        "身外即浮云。",
        "露白宵钟彻，",
        "风清晓漏闻。",
        "坐携余兴往，",
        "还似未离群。"
      ]
    },
    {
      "_id": null,
      "Name": "经行岚州",
      "PoetId": "fac5a87d511c41ca8023f52dbf9d9d1d",
      "PoetName": "杜审言",
      "Form": "五律",
      "Tags": [
        "唐代",
        "杜审言"
      ],
      "Contents": [
        "北地春光晚，",
        "边城气候寒。",
        "往来花不发，",
        "新旧雪仍残。",
        "水作琴中听，",
        "山疑画里看。",
        "自惊牵远役，",
        "艰险促征鞍。"
      ]
    },
    {
      "_id": null,
      "Name": "蓬莱三殿侍宴奉敕咏终南山应制",
      "PoetId": "fac5a87d511c41ca8023f52dbf9d9d1d",
      "PoetName": "杜审言",
      "Form": "五律",
      "Tags": [
        "唐代",
        "杜审言"
      ],
      "Contents": [
        "北斗挂城边，",
        "南山倚殿前。",
        "云标金阙迥，",
        "树杪玉堂悬。",
        "半岭通佳气，",
        "中峰绕瑞烟。",
        "小臣持献寿，",
        "长此戴尧天。"
      ]
    },
    {
      "_id": null,
      "Name": "赋得妾薄命",
      "PoetId": "fac5a87d511c41ca8023f52dbf9d9d1d",
      "PoetName": "杜审言",
      "Form": "五律",
      "Tags": [
        "唐代",
        "杜审言"
      ],
      "Contents": [
        "草绿长门掩，",
        "苔青永巷幽。",
        "宠移新爱夺，",
        "泪落故情留。",
        "啼鸟惊残梦，",
        "飞花搅独愁。",
        "自怜春色罢，",
        "团扇复迎秋。"
      ]
    },
    {
      "_id": null,
      "Name": "赠崔融二十韵",
      "PoetId": "fac5a87d511c41ca8023f52dbf9d9d1d",
      "PoetName": "杜审言",
      "Form": "未知",
      "Tags": [
        "唐代",
        "杜审言"
      ],
      "Contents": [
        "十年俱薄宦，",
        "万里各他方。",
        "云天断书札，",
        "风土异炎凉。",
        "太息幽兰紫，",
        "劳歌奇树黄。",
        "日疑怀叔度，",
        "夜似忆真长。",
        "北使从江表，",
        "东归在洛阳。",
        "相逢慰畴昔，",
        "相对叙存亡。",
        "草深穷巷毁，",
        "竹尽故园荒。",
        "雅节君弥固，",
        "衰颜余自伤。",
        "人事盈虚改，",
        "交游宠辱妨。",
        "雀罗争去翟，",
        "鹤氅竞寻王。",
        "思极欢娱至，",
        "朋情讵可忘。",
        "琴樽横宴席，",
        "岩谷卧词场。",
        "连骑追佳赏，",
        "城中及路旁。",
        "三川宿雨霁，",
        "四月晚花芳。",
        "复此开悬榻，",
        "宁唯入後堂。",
        "兴酣鸲鹆舞，",
        "言洽凤凰翔。",
        "高选俄迁职，",
        "严程已饬装。",
        "抚躬衔道义，",
        "携手恋辉光。",
        "玉振先推美，",
        "金铭旧所防。",
        "勿嗟离别易，",
        "行役共时康。"
      ]
    },
    {
      "_id": null,
      "Name": "赠苏味道",
      "PoetId": "fac5a87d511c41ca8023f52dbf9d9d1d",
      "PoetName": "杜审言",
      "Form": "未知",
      "Tags": [
        "唐代",
        "杜审言"
      ],
      "Contents": [
        "北地寒应苦，",
        "南庭戍未归。",
        "边声乱羌笛，",
        "朔气卷戎衣。",
        "雨雪关山暗，",
        "风霜草木稀。",
        "胡兵战欲尽，",
        "汉卒尚重围。",
        "云净妖星落，",
        "秋深塞马肥。",
        "据鞍雄剑动，",
        "插笔羽书飞。",
        "舆驾还京邑，",
        "朋游满帝畿。",
        "方期来献凯，",
        "歌舞共春辉。"
      ]
    },
    {
      "_id": null,
      "Name": "赠苏绾书记",
      "PoetId": "fac5a87d511c41ca8023f52dbf9d9d1d",
      "PoetName": "杜审言",
      "Form": "七绝",
      "Tags": [
        "唐代",
        "杜审言"
      ],
      "Contents": [
        "知君书记本翩翩，",
        "为许从戎赴朔边。",
        "红粉楼中应计日，",
        "燕支山下莫经年。"
      ]
    },
    {
      "_id": null,
      "Name": "送和西蕃使",
      "PoetId": "fac5a87d511c41ca8023f52dbf9d9d1d",
      "PoetName": "杜审言",
      "Form": "未知",
      "Tags": [
        "唐代",
        "杜审言"
      ],
      "Contents": [
        "使出凤凰池，",
        "京师阳春晚。",
        "圣朝尚边策，",
        "诏谕兵戈偃。",
        "拜手明光殿，",
        "摇心上林苑。",
        "种落逾青羌，",
        "关山度赤坂。",
        "疆场及无事，",
        "雅歌而餐饭。",
        "宁独锡和戎，",
        "更当封定远。"
      ]
    },
    {
      "_id": null,
      "Name": "送崔融",
      "PoetId": "fac5a87d511c41ca8023f52dbf9d9d1d",
      "PoetName": "杜审言",
      "Form": "五律",
      "Tags": [
        "唐代",
        "杜审言"
      ],
      "Contents": [
        "君王行出将，",
        "书记远从征。",
        "祖帐连河阙，",
        "军麾动洛城。",
        "旌旃朝朔气，",
        "笳吹夜边声。",
        "坐觉烟尘扫，",
        "秋风古北平。"
      ]
    },
    {
      "_id": null,
      "Name": "送高郎中北使",
      "PoetId": "fac5a87d511c41ca8023f52dbf9d9d1d",
      "PoetName": "杜审言",
      "Form": "五律",
      "Tags": [
        "唐代",
        "杜审言"
      ],
      "Contents": [
        "北狄愿和亲，",
        "东京发使臣。",
        "马衔边地雪，",
        "衣染异方尘。",
        "岁月催行旅，",
        "恩荣变苦辛。",
        "歌钟期重锡，",
        "拜手落花春。"
      ]
    },
    {
      "_id": null,
      "Name": "都尉山亭",
      "PoetId": "fac5a87d511c41ca8023f52dbf9d9d1d",
      "PoetName": "杜审言",
      "Form": "五律",
      "Tags": [
        "唐代",
        "杜审言"
      ],
      "Contents": [
        "紫藤萦葛藟，",
        "绿刺罥蔷薇。",
        "下钓看鱼跃，",
        "探巢畏鸟飞。",
        "叶疏荷已晚，",
        "枝亚果新肥。",
        "胜迹都无限，",
        "只应伴月归。"
      ]
    },
    {
      "_id": null,
      "Name": "重九日宴江阴",
      "PoetId": "fac5a87d511c41ca8023f52dbf9d9d1d",
      "PoetName": "杜审言",
      "Form": "五律",
      "Tags": [
        "唐代",
        "杜审言"
      ],
      "Contents": [
        "蟋蟀期归晚，",
        "茱萸节候新。",
        "降霜青女月，",
        "送酒白衣人。",
        "高兴要长寿，",
        "卑栖隔近臣。",
        "龙沙即此地，",
        "旧俗坐为邻。"
      ]
    },
    {
      "_id": null,
      "Name": "除夜有怀",
      "PoetId": "fac5a87d511c41ca8023f52dbf9d9d1d",
      "PoetName": "杜审言",
      "Form": "五律",
      "Tags": [
        "唐代",
        "杜审言"
      ],
      "Contents": [
        "故节当歌守，",
        "新年把烛迎。",
        "冬氛恋虬箭，",
        "春色候鸡鸣。",
        "兴尽闻壶覆，",
        "宵阑见斗横。",
        "还将万亿寿，",
        "更谒九重城。"
      ]
    }
  ]
}