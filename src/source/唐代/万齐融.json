{
  "_id": "37ca80993c954703ad282aa389bbada2",
  "Name": "万齐融",
  "Description": "万齐融，越州人。官昆山令。诗四首。（按《旧唐书·文苑传》云：神龙中，贺知章与贺朝万、齐融、张若虚、邢巨、包融，俱以吴越之士，文辞俊秀，名扬于上京，人间往往传其文。朝万止山阴尉，齐融昆山令。盖以万字属上文，作贺朝万。及考唐人所选《国秀》、《搜玉》二集，俱作万齐融、贺朝。今仍之）。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "三日绿潭篇",
      "PoetId": "37ca80993c954703ad282aa389bbada2",
      "PoetName": "万齐融",
      "Form": "未知",
      "Tags": [
        "唐代",
        "万齐融"
      ],
      "Contents": [
        "春潭滉漾接隋宫，",
        "宫阙连延潭水东。",
        "蘋苔嫩色涵波绿，",
        "桃李新花照底红。",
        "垂菱布藻如妆镜，",
        "丽日晴天相照映。",
        "素影沉沉对蝶飞，",
        "金沙砾砾窥鱼泳。",
        "佳人祓禊赏韵年，",
        "倾国倾城并可怜。",
        "拾翠总来芳树下，",
        "踏青争绕绿潭边。",
        "公子王孙恣游玩，",
        "沙阳水曲情无厌。",
        "禽浮似挹羽觞杯，",
        "鳞跃疑投水心剑。",
        "金鞍玉勒骋轻肥，",
        "落絮红尘拥路飞。",
        "绿水残霞催席散，",
        "画楼初月待人归。"
      ]
    },
    {
      "_id": null,
      "Name": "仗剑行",
      "PoetId": "37ca80993c954703ad282aa389bbada2",
      "PoetName": "万齐融",
      "Form": "未知",
      "Tags": [
        "唐代",
        "万齐融"
      ],
      "Contents": [
        "昨夜星官动紫微，",
        "今年天子用武威。",
        "登车一呼风雷动，",
        "遥震阴山撼巍巍。",
        "胡骄子，",
        "当见旄头蚀应死。",
        "愿骑单马仗天威，",
        "挼取长绳缚虏归。",
        "仗剑遥叱路傍子，",
        "匈奴头血溅君衣。"
      ]
    },
    {
      "_id": null,
      "Name": "赠别江头",
      "PoetId": "37ca80993c954703ad282aa389bbada2",
      "PoetName": "万齐融",
      "Form": "五律",
      "Tags": [
        "唐代",
        "万齐融"
      ],
      "Contents": [
        "东南飞鸟处，",
        "言是故乡天。",
        "江上风花晚，",
        "君行定几千。",
        "计程频破月，",
        "数别屡开年。",
        "明岁浔阳水，",
        "相思寄采莲。"
      ]
    },
    {
      "_id": null,
      "Name": "送陈七还广陵",
      "PoetId": "37ca80993c954703ad282aa389bbada2",
      "PoetName": "万齐融",
      "Form": "五律",
      "Tags": [
        "唐代",
        "万齐融"
      ],
      "Contents": [
        "风流谁代子，",
        "虽有旧无双。",
        "欢酒言相送，",
        "愁弦意不降。",
        "落花馥河道，",
        "垂杨拂水窗。",
        "海潮与春梦，",
        "朝夕广陵江。"
      ]
    }
  ]
}