{
  "_id": "da75e0e247bd4ce5826265aac172de6c",
  "Name": "崔铉",
  "Description": "崔铉，字台硕，博陵人。擢进士第，累迁翰林学士、中书舍人。会昌二年，拜中书侍郎同中书门下平章事，与李德裕不叶，罢为陕虢观察使。宣宗初，以御史大夫召，进尚书左仆射，兼门下侍郎，寻出为淮南节度使。帝饯于太液亭，赐诗宠之。咸通初，徙山南东道、荆南二镇，封魏国公。诗二首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "咏架上鹰",
      "PoetId": "da75e0e247bd4ce5826265aac172de6c",
      "PoetName": "崔铉",
      "Form": "七绝",
      "Tags": [
        "唐代",
        "崔铉"
      ],
      "Contents": [
        "天边心胆架头身，",
        "欲拟飞腾未有因。",
        "万里碧霄终一去，",
        "不知谁是解绦人。"
      ]
    },
    {
      "_id": null,
      "Name": "进宣宗收复河湟诗",
      "PoetId": "da75e0e247bd4ce5826265aac172de6c",
      "PoetName": "崔铉",
      "Form": "七律",
      "Tags": [
        "唐代",
        "崔铉"
      ],
      "Contents": [
        "边陲万里注恩波，",
        "宇宙群芳洽凯歌。",
        "右地名王争解辫，",
        "远方戎垒尽投戈。",
        "烟尘永息三秋戍，",
        "瑞气遥清九折河。",
        "共遇圣明千载运，",
        "更观俗阜与时和。"
      ]
    }
  ]
}