{
  "_id": "885f4ec7571c405a94ab1e46bee9b210",
  "Name": "崔涂",
  "Description": "崔涂，字礼山，江南人。光启四年，登进士第。诗一卷。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "七夕",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "七绝",
      "Tags": [
        "唐代",
        "崔涂"
      ],
      "Contents": [
        "年年七夕渡瑶轩，",
        "谁道秋期有泪痕？",
        "自是人间一周岁，",
        "何妨天上只黄昏。"
      ]
    },
    {
      "_id": null,
      "Name": "与友人同怀江南别业",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "因君话故国，",
        "此夕倍依依。",
        "旧业临秋水，",
        "何人在钓矶？",
        "浮名如纵得，",
        "沧海亦终归。",
        "却是风尘里，",
        "如何便息机。"
      ]
    },
    {
      "_id": null,
      "Name": "东晋",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "七律",
      "Tags": [
        "唐代",
        "崔涂"
      ],
      "Contents": [
        "五陵豪侠笑为儒，",
        "将为儒生只读书。",
        "看取不成投笔后，",
        "谢安功业复何如。",
        "秦国金陵王气全，",
        "一龙正道始东迁。",
        "兴亡竟不关人事，",
        "虚倚长淮五百年。"
      ]
    },
    {
      "_id": null,
      "Name": "东林愿禅师院",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "与世渐无缘，",
        "身心独了然。",
        "讲销林下日，",
        "腊长定中年。",
        "磬绝朝斋后，",
        "香焚古寺前。",
        "非因送小朗，",
        "不到虎谿边。"
      ]
    },
    {
      "_id": null,
      "Name": "云",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "七绝",
      "Tags": [
        "唐代",
        "崔涂"
      ],
      "Contents": [
        "得路直为霖济物，",
        "不然闲共鹤忘机。",
        "无端却向阳台畔，",
        "长送襄王暮雨归。"
      ]
    },
    {
      "_id": null,
      "Name": "入蜀赴举秋夜与先生话别",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "欲怆峨嵋别，",
        "中宵寝不能。",
        "听残池上雨，",
        "吟尽枕前灯。",
        "失计方期隐，",
        "修心未到僧。",
        "云门一万里，",
        "应笑又担簦。"
      ]
    },
    {
      "_id": null,
      "Name": "初识梅花",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "七绝",
      "Tags": [
        "唐代",
        "崔涂"
      ],
      "Contents": [
        "江北不如南地暖，",
        "江南好断北人肠。",
        "燕脂桃颊梨花粉，",
        "共作寒梅一面妆。"
      ]
    },
    {
      "_id": null,
      "Name": "南山旅舍与故人别",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "一日又将暮，",
        "一年看即残。",
        "病知新事少，",
        "老别旧交难。",
        "山尽路犹险，",
        "雨余春却寒。",
        "那堪试回首，",
        "烽火是长安。"
      ]
    },
    {
      "_id": null,
      "Name": "南涧耕叟",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "年年南涧滨，",
        "力尽志犹存。",
        "雨雪朝耕苦，",
        "桑麻岁计贫。",
        "战添丁壮役，",
        "老忆太平春。",
        "见说经荒后，",
        "田园半属人。"
      ]
    },
    {
      "_id": null,
      "Name": "友人问卜见招",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "何必问蓍龟，",
        "行藏自可期。",
        "但逢公道日，",
        "即是命通时。",
        "乐善知无厌，",
        "操心幸不欺。",
        "岂能花下泪，",
        "长似去年垂。"
      ]
    },
    {
      "_id": null,
      "Name": "和进士张曙闻雁见寄",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "七律",
      "Tags": [
        "唐代",
        "崔涂"
      ],
      "Contents": [
        "断行哀响递相催，",
        "争趁高秋作恨媒。",
        "云外关山闻独去，",
        "渡头风雨见初来。",
        "也知榆塞寒须别，",
        "莫恋蘋汀暖不回。",
        "试向富春江畔过，",
        "故园犹合有池台。"
      ]
    },
    {
      "_id": null,
      "Name": "喜友人及第",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "孤吟望至公，",
        "已老半生中。",
        "不有同人达，",
        "兼疑此道穷。",
        "只应才自薄，",
        "岂是命难通。",
        "尚激抟溟势，",
        "期君借北风。"
      ]
    },
    {
      "_id": null,
      "Name": "声",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "七绝",
      "Tags": [
        "唐代",
        "崔涂"
      ],
      "Contents": [
        "欢戚犹来恨不平，",
        "此中高下本无情。",
        "韩娥绝唱唐衢哭，",
        "尽是人间第一声。"
      ]
    },
    {
      "_id": null,
      "Name": "夏日书怀寄道友",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "七律",
      "Tags": [
        "唐代",
        "崔涂"
      ],
      "Contents": [
        "达即匡邦退即耕，",
        "是非何足挠平生。",
        "终期道向希夷得，",
        "未省心因宠辱惊。",
        "峰转暂无当户影，",
        "雉飞时有隔林声。",
        "十年惟悟吟诗句，",
        "待得中原欲铸兵。"
      ]
    },
    {
      "_id": null,
      "Name": "夕次洛阳道中",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "秋风吹故城，",
        "城下独吟行。",
        "高树鸟已息，",
        "古原人尚耕。",
        "流年川暗度，",
        "往事月空明。",
        "不复叹岐路，",
        "马前尘夜生。"
      ]
    },
    {
      "_id": null,
      "Name": "夷陵夜泊",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "七绝",
      "Tags": [
        "唐代",
        "崔涂"
      ],
      "Contents": [
        "家依楚塞穷秋别，",
        "身逐孤舟万里行。",
        "一曲巴歌半江月，",
        "便应消得二毛生。"
      ]
    },
    {
      "_id": null,
      "Name": "孤雁",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "几行归塞尽，",
        "片影独何之。",
        "暮雨相呼失，",
        "寒塘欲下迟。",
        "渚云低暗度，",
        "关月冷相随。",
        "未必逢矰缴，",
        "孤飞自可疑。"
      ]
    },
    {
      "_id": null,
      "Name": "宿庐山绝顶山舍",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "一磴出林端，",
        "千峰次第看。",
        "长闲如未遂，",
        "暂到亦应难。",
        "谷树云埋老，",
        "僧窗瀑影寒。",
        "自嫌心不达，",
        "向此梦长安。"
      ]
    },
    {
      "_id": null,
      "Name": "寄舅",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "中朝轩冕内，",
        "久绝甯家亲。",
        "白社同孤立，",
        "青云独并伸。",
        "致君期折槛，",
        "举职在埋轮。",
        "须信尧庭草，",
        "犹能指佞人。"
      ]
    },
    {
      "_id": null,
      "Name": "寄青城山颢禅师",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "怀师不可攀，",
        "师往杳冥间。",
        "林下谁闻法，",
        "尘中只见山。",
        "终年人不到，",
        "尽日鸟空还。",
        "曾听无生说，",
        "应怜独未还。"
      ]
    },
    {
      "_id": null,
      "Name": "屈原庙",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "谗胜祸难防，",
        "沈冤信可伤。",
        "本图安楚国，",
        "不是怨怀王。",
        "庙古碑无字，",
        "洲晴蕙有香。",
        "独醒人尚笑，",
        "谁与奠椒浆？"
      ]
    },
    {
      "_id": null,
      "Name": "巫山庙",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "双黛俨如嚬，",
        "应伤故国春。",
        "江山非旧主，",
        "云雨是前身。",
        "梦觉传词客，",
        "灵犹福楚人。",
        "不知千载后，",
        "何处又为神？"
      ]
    },
    {
      "_id": null,
      "Name": "巫山旅别",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "七绝",
      "Tags": [
        "唐代",
        "崔涂"
      ],
      "Contents": [
        "五千里外三年客，",
        "十二峰前一望秋。",
        "无限别魂招不得，",
        "夕阳西下水东流。"
      ]
    },
    {
      "_id": null,
      "Name": "己亥岁感事",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "七律",
      "Tags": [
        "唐代",
        "崔涂"
      ],
      "Contents": [
        "正闻青犊起葭萌，",
        "又报黄巾犯汉营。",
        "岂是将皆无上略，",
        "直疑天自弃苍生。",
        "瓜沙旧戍犹传檄，",
        "吴楚新春已废耕。",
        "见说圣君能仄席，",
        "不知谁是请长缨。"
      ]
    },
    {
      "_id": null,
      "Name": "幽兰",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "幽植众宁知，",
        "芬芳只暗持。",
        "自无君子佩，",
        "未是国香衰。",
        "白露沾长早，",
        "春风到每迟。",
        "不如当路草，",
        "芬馥欲何为？"
      ]
    },
    {
      "_id": null,
      "Name": "感花",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "七绝",
      "Tags": [
        "唐代",
        "崔涂"
      ],
      "Contents": [
        "绣轭香鞯夜不归，",
        "少年争惜最红枝。",
        "东风一阵黄昏雨，",
        "又到繁华梦觉时。"
      ]
    },
    {
      "_id": null,
      "Name": "折杨柳",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "七绝",
      "Tags": [
        "唐代",
        "崔涂"
      ],
      "Contents": [
        "朝朝车马如蓬转，",
        "处处江山待客归。",
        "若使人间少离别，",
        "杨花应合过春飞。"
      ]
    },
    {
      "_id": null,
      "Name": "放鹧鸪",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "七绝",
      "Tags": [
        "唐代",
        "崔涂"
      ],
      "Contents": [
        "秋入池塘风露微，",
        "晓开笼槛看初飞。",
        "满身金翠画不得，",
        "无限烟波何处归。"
      ]
    },
    {
      "_id": null,
      "Name": "春夕",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "七律",
      "Tags": [
        "唐代",
        "崔涂"
      ],
      "Contents": [
        "水流花谢两无情，",
        "送尽东风过楚城。",
        "蝴蝶梦中家万里，",
        "子规枝上月三更。",
        "故园书动经年绝，",
        "华发春唯满镜生。",
        "自是不归归便得，",
        "五湖烟景有谁争。"
      ]
    },
    {
      "_id": null,
      "Name": "春日登吴门",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "故国望不见，",
        "愁襟难暂开。",
        "春潮映杨柳，",
        "细雨入楼台。",
        "静少人同到，",
        "晴逢雁正来。",
        "长安远于日，",
        "搔首独徘徊。"
      ]
    },
    {
      "_id": null,
      "Name": "春日郊居酬友人见贻",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "荒斋原上掩，",
        "不出动经旬。",
        "忽觉草木变，",
        "始知天地春。",
        "方期五字达，",
        "未厌一箪贫。",
        "丽句劳相勉，",
        "余非乐钓纶。"
      ]
    },
    {
      "_id": null,
      "Name": "春日闲居忆江南旧业",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "杜门朝复夕，",
        "岂是解谋身。",
        "梦不离泉石，",
        "林唯称隐沦。",
        "渐谙浮世事，",
        "转忆故山春。",
        "南国水风暖，",
        "又应生白蘋。"
      ]
    },
    {
      "_id": null,
      "Name": "春晚怀进士韦澹",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "故里花应尽，",
        "江楼梦尚残。",
        "半生吟欲过，",
        "一命达何难。",
        "特立珪无玷，",
        "相思草有兰。",
        "二年春怅望，",
        "不似在长安。"
      ]
    },
    {
      "_id": null,
      "Name": "晚次修路僧",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "平尽不平处，",
        "尚嫌功未深。",
        "应难将世路，",
        "便得称师心。",
        "高鸟下残照，",
        "白烟生远林。",
        "更闻清磬发，",
        "聊喜缓尘襟。"
      ]
    },
    {
      "_id": null,
      "Name": "樵者",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "行山行采薇，",
        "闲翦蕙为衣。",
        "避世嫌山浅，",
        "逢人说姓稀。",
        "有时还独醉，",
        "何处掩衡扉。",
        "莫看棋终局，",
        "溪风晚待归。"
      ]
    },
    {
      "_id": null,
      "Name": "橹声",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五绝",
      "Tags": [
        "唐代",
        "崔涂"
      ],
      "Contents": [
        "烟外桡声远，",
        "天涯幽梦回。",
        "争知江上客，",
        "不是故乡来。"
      ]
    },
    {
      "_id": null,
      "Name": "残花",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "迟迟傍晓阴，",
        "昨夜色犹深。",
        "毕竟终须落，",
        "堪悲古与今。",
        "明年何处见，",
        "尽日此时心。",
        "蜂蝶无情极，",
        "残香更不寻。"
      ]
    },
    {
      "_id": null,
      "Name": "江上怀翠微寺空上人",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "旅泛本无定，",
        "相逢那可期。",
        "空怀白阁夜，",
        "未答碧云诗。",
        "暮雨潮生早，",
        "春寒雁到迟。",
        "所思今不见，",
        "乡国正天涯。"
      ]
    },
    {
      "_id": null,
      "Name": "江上旅泊",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "汀洲一夜泊，",
        "久客半连樯。",
        "尽说逢秋色，",
        "多同忆故乡。",
        "孤冈生晚烧，",
        "独树隐回塘。",
        "欲问东归路，",
        "遥知隔渺茫。"
      ]
    },
    {
      "_id": null,
      "Name": "江行晚望",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "木落曙江晴，",
        "寒郊极望平。",
        "孤舟三楚去，",
        "万里独吟行。",
        "鸟占横查立，",
        "人当故里耕。",
        "十年来复去，",
        "不觉二毛生。"
      ]
    },
    {
      "_id": null,
      "Name": "江雨望花",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "七绝",
      "Tags": [
        "唐代",
        "崔涂"
      ],
      "Contents": [
        "细雨满江春水涨，",
        "好风留客野梅香。",
        "避秦不是无归意，",
        "一度逢花一断肠。"
      ]
    },
    {
      "_id": null,
      "Name": "泉",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "七绝",
      "Tags": [
        "唐代",
        "崔涂"
      ],
      "Contents": [
        "远辞岩窦泻潺潺，",
        "静拂云根别故山。",
        "可惜寒声留不得，",
        "旋添波浪向人间。"
      ]
    },
    {
      "_id": null,
      "Name": "泛楚江",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "七绝",
      "Tags": [
        "唐代",
        "崔涂"
      ],
      "Contents": [
        "九重城外家书远，",
        "百里洲前客棹还。",
        "金印碧幢如见问，",
        "一生安稳是长闲。"
      ]
    },
    {
      "_id": null,
      "Name": "海棠图",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "七绝",
      "Tags": [
        "唐代",
        "崔涂"
      ],
      "Contents": [
        "海棠花底三年客，",
        "不见海棠花盛开。",
        "却向江南看图画，",
        "始惭虚到蜀城来。"
      ]
    },
    {
      "_id": null,
      "Name": "涧松",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "七绝",
      "Tags": [
        "唐代",
        "崔涂"
      ],
      "Contents": [
        "寸寸凌霜长劲条，",
        "路人犹笑未干霄。",
        "南园桃李虽堪羡，",
        "争奈春残又寂寥。"
      ]
    },
    {
      "_id": null,
      "Name": "湖外送友人游边",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "我泛潇湘浦，",
        "君行指塞云。",
        "两乡天外隔，",
        "一径渡头分。",
        "雨暗江花老，",
        "笳愁陇月曛。",
        "不堪来去雁，",
        "迢递思离群。"
      ]
    },
    {
      "_id": null,
      "Name": "湘中弦",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "七律",
      "Tags": [
        "唐代",
        "崔涂"
      ],
      "Contents": [
        "苍山遥遥江潾潾，",
        "路傍老尽没闲人。",
        "王孙不见草空绿，",
        "惆怅渡头春复春。",
        "烟愁雨细云冥冥，",
        "杜兰香老三湘清。",
        "故山望断不知处，",
        "鶗鴂隔花时一声。"
      ]
    },
    {
      "_id": null,
      "Name": "湘中秋怀迁客",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "兰杜晓香薄，",
        "汀洲夕露繁。",
        "并闻燕塞雁，",
        "独立楚人村。",
        "雾散孤城上，",
        "滩回曙枕喧。",
        "不堪逢贾傅，",
        "还欲吊湘沅。"
      ]
    },
    {
      "_id": null,
      "Name": "灞上",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "长安名利路，",
        "役役古由今。",
        "征骑少闲日，",
        "绿杨无旧阴。",
        "水侵秦甸阔，",
        "草接汉陵深。",
        "紫阁曾过处，",
        "依稀白鸟沈。"
      ]
    },
    {
      "_id": null,
      "Name": "牛渚夜泊",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "烟老石矶平，",
        "袁郎夜泛情。",
        "数吟人不遇，",
        "千古月空明。",
        "人事年年别，",
        "春潮日日生。",
        "无因逢谢尚，",
        "风物自凄清。"
      ]
    },
    {
      "_id": null,
      "Name": "王逸人隐居",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "一径入千岑，",
        "幽人许重寻。",
        "不逢秦世乱，",
        "未觉武陵深。",
        "石转生寒色，",
        "云归带夕阴。",
        "却愁危坐久，",
        "看尽暝栖禽。"
      ]
    },
    {
      "_id": null,
      "Name": "琴曲歌辞·幽兰",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "幽植众能知，",
        "贞芳只暗持。",
        "自无君子佩，",
        "未是国香衰。",
        "白露沾长早，",
        "青春每到迟。",
        "不知当路草，",
        "芳馥欲何为。"
      ]
    },
    {
      "_id": null,
      "Name": "申州道中",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "风紧日凄凄，",
        "乡心向此迷。",
        "水分平楚阔，",
        "山接故关低。",
        "客路缘烽火，",
        "人家厌鼓鼙。",
        "那堪独驰马，",
        "江树穆陵西。"
      ]
    },
    {
      "_id": null,
      "Name": "秋夕与友人同会",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "章句积微功，",
        "星霜二十空。",
        "僻应如我少，",
        "吟喜得君同。",
        "月上僧归后，",
        "诗成客梦中。",
        "更闻栖鹤警，",
        "清露滴青松。"
      ]
    },
    {
      "_id": null,
      "Name": "秋夕与友人话别",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "怀君非一夕，",
        "此夕倍堪悲。",
        "华发犹漂泊，",
        "沧洲又别离。",
        "冷禽栖不定，",
        "衰叶堕无时。",
        "况值干戈隔，",
        "相逢未可期。"
      ]
    },
    {
      "_id": null,
      "Name": "秋夕与王处士话别",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "微灯照寂寥，",
        "此夕正迢迢。",
        "丹桂得已晚，",
        "故山归尚遥。",
        "虫声移暗壁，",
        "月色动寒条。",
        "此去如真隐，",
        "期君试一瓢。"
      ]
    },
    {
      "_id": null,
      "Name": "秋夕送友人归吴",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "离心醉岂欢，",
        "把酒强相宽。",
        "世路须求达，",
        "还家亦未安。",
        "旅程愁算远，",
        "江月坐吟残。",
        "莫羡扁舟兴，",
        "功成去不难。"
      ]
    },
    {
      "_id": null,
      "Name": "秋夜僧舍闻猿",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "哀猿听未休，",
        "禅景夜方幽。",
        "暂得同僧静，",
        "那能免客愁。",
        "影摇云外树，",
        "声褭月中秋。",
        "曾向巴江宿，",
        "当时泪亦流。"
      ]
    },
    {
      "_id": null,
      "Name": "秋夜兴上人别",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "常时岂不别，",
        "此别异常情。",
        "南国初闻雁，",
        "中原未息兵。",
        "暗蛩侵语歇，",
        "疏磬入吟清。",
        "曾听无生说，",
        "辞师话此行。"
      ]
    },
    {
      "_id": null,
      "Name": "秋宿天彭僧舍",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "身世两相惜，",
        "秋云每独兴。",
        "难将尘界事，",
        "话向雪山僧。",
        "力善知谁许，",
        "归耕又未能。",
        "此怀平不得，",
        "挑尽草堂灯。"
      ]
    },
    {
      "_id": null,
      "Name": "秋宿鹤林寺",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "步步入林中，",
        "山穷意未穷。",
        "偏逢僧话久，",
        "转与鹤栖同。",
        "烛焰风销尽，",
        "兰条露湿空。",
        "又须从此别，",
        "江上正秋鸿。"
      ]
    },
    {
      "_id": null,
      "Name": "秋日犍为道中",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "久客厌岐路，",
        "出门吟且悲。",
        "平生未到处，",
        "落日独行时。",
        "芳草不长绿，",
        "故人无重期。",
        "那堪更南渡，",
        "乡国已天涯。"
      ]
    },
    {
      "_id": null,
      "Name": "秋晚书怀",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "看看秋色晚，",
        "又是出门时。",
        "白发生非早，",
        "青云去自迟。",
        "梦唯怀上国，",
        "迹不到他岐。",
        "以此坚吾道，",
        "还无愧已知。"
      ]
    },
    {
      "_id": null,
      "Name": "续纪汉武",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "七绝",
      "Tags": [
        "唐代",
        "崔涂"
      ],
      "Contents": [
        "分明三鸟下储胥，",
        "一觉钧天梦不如。",
        "争那白头方士到，",
        "茂陵红叶已萧疏。"
      ]
    },
    {
      "_id": null,
      "Name": "苦吟",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "朝吟复暮吟，",
        "只此望知音。",
        "举世轻孤立，",
        "何人念苦心。",
        "他乡无旧识，",
        "落日羡归禽。",
        "况住寒江上，",
        "渔家似故林。"
      ]
    },
    {
      "_id": null,
      "Name": "蜀城春",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "天涯憔悴身，",
        "一望一沾巾。",
        "在处有芳草，",
        "满城无故人。",
        "怀才皆得路，",
        "失计自伤春。",
        "清镜不能照，",
        "鬓毛愁更新。"
      ]
    },
    {
      "_id": null,
      "Name": "言怀",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "干时虽苦节，",
        "趋世且无机。",
        "及觉知音少，",
        "翻疑所业非。",
        "青云如不到，",
        "白首亦难归。",
        "所以沧江上，",
        "年年别钓矶。"
      ]
    },
    {
      "_id": null,
      "Name": "读侯道华真人传",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "汉皇轻万乘，",
        "方士说三丹。",
        "不得修心要，",
        "翻知出世难。",
        "茂陵春竟绿，",
        "金掌曙空寒。",
        "何似先生去，",
        "翩翩逐彩鸾。"
      ]
    },
    {
      "_id": null,
      "Name": "读庾信集",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "七绝",
      "Tags": [
        "唐代",
        "崔涂"
      ],
      "Contents": [
        "四朝十帝尽风流，",
        "建业长安两醉游。",
        "唯有一篇杨柳曲，",
        "江南江北为君愁。"
      ]
    },
    {
      "_id": null,
      "Name": "读方干诗因怀别业",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "把君诗一吟，",
        "万里见君心。",
        "华发新知少，",
        "沧洲旧隐深。",
        "潮冲虚阁上，",
        "山入暮窗沈。",
        "忆宿高斋夜，",
        "庭枝识海禽。"
      ]
    },
    {
      "_id": null,
      "Name": "读段太尉碑",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "愤激计潜成，",
        "临危岂顾生。",
        "只空持一笏，",
        "便欲碎长鲸。",
        "国已酬徽烈，",
        "家犹耸义声。",
        "不知青史上，",
        "谁可计功名。"
      ]
    },
    {
      "_id": null,
      "Name": "读留侯传",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "七律",
      "Tags": [
        "唐代",
        "崔涂"
      ],
      "Contents": [
        "覆楚雠韩势有余，",
        "男儿遭遇更难如。",
        "偶成汉室千年业，",
        "只读圯桥一卷书。",
        "翻把壮心轻尺组，",
        "却烦商皓正皇储。",
        "若能终始匡天子，",
        "何必□□□□□。"
      ]
    },
    {
      "_id": null,
      "Name": "赠休粮僧",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "闻钟独不斋，",
        "何事更关怀。",
        "静少人过院，",
        "闲从草上阶。",
        "生台无鸟下，",
        "石路有云埋。",
        "为忆禅中旧，",
        "时犹梦百崖。"
      ]
    },
    {
      "_id": null,
      "Name": "赤壁怀古",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "七律",
      "Tags": [
        "唐代",
        "崔涂"
      ],
      "Contents": [
        "汉室河山鼎势分，",
        "勤王谁肯顾元勋？",
        "不知征伐由天子，",
        "唯许英雄共使君。",
        "江上战余陵是谷，",
        "渡头春在草连云。",
        "分明胜败无寻处，",
        "空听渔歌到夕曛。"
      ]
    },
    {
      "_id": null,
      "Name": "过二妃庙",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五绝",
      "Tags": [
        "唐代",
        "崔涂"
      ],
      "Contents": [
        "残阳楚水畔，",
        "独吊舜时人。",
        "不及庙前草，",
        "至今江上春。"
      ]
    },
    {
      "_id": null,
      "Name": "过昭君故宅",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "以色静胡尘，",
        "名还异众嫔。",
        "免劳征战力，",
        "无愧绮罗身。",
        "骨竟埋青冢，",
        "魂应怨画人。",
        "不堪逢旧宅，",
        "寥落对江滨。"
      ]
    },
    {
      "_id": null,
      "Name": "过洛阳故城",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "三十世皇都，",
        "萧条是霸图。",
        "片墙看破尽，",
        "遗迹渐应无。",
        "野径通荒苑，",
        "高槐映远衢。",
        "独吟人不问，",
        "清冷自呜呜。"
      ]
    },
    {
      "_id": null,
      "Name": "过绣岭宫",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "七律",
      "Tags": [
        "唐代",
        "崔涂"
      ],
      "Contents": [
        "古殿春残绿野阴，",
        "上皇曾此驻泥金。",
        "三城帐属升平梦，",
        "一曲铃关怅望心。",
        "苑路暗迷香辇绝，",
        "缭垣秋断草烟深。",
        "前朝旧物东流在，",
        "犹为年年下翠岑。"
      ]
    },
    {
      "_id": null,
      "Name": "过长江贾岛主簿旧厅",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "七律",
      "Tags": [
        "唐代",
        "崔涂"
      ],
      "Contents": [
        "雕琢文章字字精，",
        "我经此处倍伤情。",
        "身从谪宦方沾禄，",
        "才被槌埋更有声。",
        "过县已无曾识吏，",
        "到厅空见旧题名。",
        "长江一曲年年水，",
        "应为先生万古清。"
      ]
    },
    {
      "_id": null,
      "Name": "过陶征君隐居",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "陶令昔居此，",
        "弄琴遗世荣。",
        "田园三亩绿，",
        "轩冕一铢轻。",
        "衰柳自无主，",
        "白云犹可耕。",
        "不随陵谷变，",
        "应只有高名。"
      ]
    },
    {
      "_id": null,
      "Name": "远望",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "长为乡思侵，",
        "望极即沾襟。",
        "不是前山色，",
        "能伤愁客心。",
        "平芜连海尽，",
        "独树隐云深。",
        "况复斜阳外，",
        "分明有去禽。"
      ]
    },
    {
      "_id": null,
      "Name": "送僧归天竺",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "忽忆曾栖处，",
        "千峰近沃州。",
        "别来秦树老，",
        "归去海门秋。",
        "汲带寒汀月，",
        "禅邻贾客舟。",
        "遥思清兴惬，",
        "不厌石林幽。"
      ]
    },
    {
      "_id": null,
      "Name": "送僧归江东",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "坐彻秦城夏，",
        "行登越客船。",
        "去留那有著，",
        "语默不离禅。",
        "叶拥临关路，",
        "霞明近海天。",
        "更寻同社侣，",
        "应得虎溪边。"
      ]
    },
    {
      "_id": null,
      "Name": "送友人",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五绝",
      "Tags": [
        "唐代",
        "崔涂"
      ],
      "Contents": [
        "登高迎送远，",
        "春恨并依依。",
        "不得沧洲信，",
        "空看白鹤归。"
      ]
    },
    {
      "_id": null,
      "Name": "送友人归江南",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "渚田芳草遍，",
        "共忆故山春。",
        "独往沧洲暮，",
        "相看白发新。",
        "定过林下寺，",
        "应见社中人。",
        "只恐东归后，",
        "难将鸥鸟亲。"
      ]
    },
    {
      "_id": null,
      "Name": "送道士于千龄游南岳",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "物外与谁期，",
        "人间又别离。",
        "四方多事日，",
        "高岳独游时。",
        "猿狖潇湘树，",
        "烟波屈宋祠。",
        "无因陪此去，",
        "空惜鬓将衰。"
      ]
    },
    {
      "_id": null,
      "Name": "途中感怀寄青城李明府",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "七律",
      "Tags": [
        "唐代",
        "崔涂"
      ],
      "Contents": [
        "鳞鬣催残志未休，",
        "壮心翻是此身雠。",
        "并闻寒雨多因夜，",
        "不得乡书又到秋。",
        "耕钓旧交吟好忆，",
        "雪霜危栈去堪愁。",
        "如何只是三年别，",
        "君著朱衣我白头。"
      ]
    },
    {
      "_id": null,
      "Name": "途中秋晚送友人归江南",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "七律",
      "Tags": [
        "唐代",
        "崔涂"
      ],
      "Contents": [
        "又指烟波算路岐，",
        "此生多是厌羁离。",
        "正逢摇落仍须别，",
        "不待登临已合悲。",
        "里巷半空兵过后，",
        "水云初冷雁来时。",
        "扁舟未得如君去，",
        "空向沧江梦所思。"
      ]
    },
    {
      "_id": null,
      "Name": "金陵晚眺",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "七律",
      "Tags": [
        "唐代",
        "崔涂"
      ],
      "Contents": [
        "苇声骚屑水天秋，",
        "吟对金陵古渡头。",
        "千古是非输蝶梦，",
        "一轮风雨属渔舟。",
        "若无仙分应须老，",
        "幸有归山即合休。",
        "何必登临更惆怅，",
        "比来身世只如浮。"
      ]
    },
    {
      "_id": null,
      "Name": "长安逢江南僧",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "孤云无定踪，",
        "忽到又相逢。",
        "说尽天涯事，",
        "听残上国钟。",
        "问人寻寺僻，",
        "乞食过街慵。",
        "忆到曾栖处，",
        "开门对数峰。"
      ]
    },
    {
      "_id": null,
      "Name": "问卜",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "承家望一名，",
        "几欲问君平？",
        "自小非无志，",
        "何年即有成。",
        "岂能长失路，",
        "争忍学归耕？",
        "不拟逢昭代，",
        "悠悠过此生。"
      ]
    },
    {
      "_id": null,
      "Name": "陇上逢江南故人",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "七绝",
      "Tags": [
        "唐代",
        "崔涂"
      ],
      "Contents": [
        "三声戍角边城暮，",
        "万里乡心塞草春。",
        "莫学少年轻远别，",
        "陇关西少向东人。"
      ]
    },
    {
      "_id": null,
      "Name": "除夜有怀",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "迢递三巴路，",
        "羁危万里身。",
        "乱山残雪夜，",
        "孤烛异乡人。",
        "渐与骨肉远，",
        "转于僮仆亲。",
        "那堪正飘泊，",
        "明日岁华新。"
      ]
    },
    {
      "_id": null,
      "Name": "题兴善寺隋松院与人期不至",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "青青伊涧松，",
        "移植在莲宫。",
        "藓色前朝雨，",
        "秋声半夜风。",
        "长闲应未得，",
        "暂赏亦难同。",
        "不及禅栖者，",
        "相看老此中。"
      ]
    },
    {
      "_id": null,
      "Name": "题净众寺古松",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "七律",
      "Tags": [
        "唐代",
        "崔涂"
      ],
      "Contents": [
        "百尺森疏倚梵台，",
        "昔人谁见此初栽。",
        "故园未有偏堪恋，",
        "浮世如闲即合来。",
        "天暝岂分苍翠色，",
        "岁寒应识栋梁材。",
        "清阴可惜不驻得，",
        "归去暮城空首回。"
      ]
    },
    {
      "_id": null,
      "Name": "题嵩阳隐者",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "四十年高梦，",
        "生涯指一丘。",
        "无人同久住，",
        "有鹤对冥修。",
        "草杂芝田出，",
        "泉和石髓流。",
        "更嫌庭树老，",
        "疑是世间秋。"
      ]
    },
    {
      "_id": null,
      "Name": "题授阳镇路",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "七绝",
      "Tags": [
        "唐代",
        "崔涂"
      ],
      "Contents": [
        "越鸟巢边溪路断，",
        "秦人耕处洞门开。",
        "小桃花发春风起，",
        "千里江山一梦回。"
      ]
    },
    {
      "_id": null,
      "Name": "题绝岛山寺",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "五律",
      "Tags": [
        "唐代",
        "崔涂"
      ],
      "Contents": [
        "绝岛跨危栏，",
        "登临到此难。",
        "夕阳高鸟过，",
        "疏雨一钟残。",
        "骇浪摇空阔，",
        "灵山厌渺漫。",
        "那堪更回首，",
        "乡树隔云端。"
      ]
    },
    {
      "_id": null,
      "Name": "鹦鹉洲即事",
      "PoetId": "885f4ec7571c405a94ab1e46bee9b210",
      "PoetName": "崔涂",
      "Form": "七律",
      "Tags": [
        "唐代",
        "崔涂"
      ],
      "Contents": [
        "怅望春襟郁未开，",
        "重吟鹦鹉益堪哀。",
        "曹瞒尚不能容物，",
        "黄祖何曾解爱才。",
        "幽岛暖闻燕雁去，",
        "晓江晴觉蜀波来。",
        "何人正得风涛便，",
        "一点轻帆万里回。"
      ]
    }
  ]
}