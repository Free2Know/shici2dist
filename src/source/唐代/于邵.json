{
  "_id": "8873450bf0a14699bb4cc13fb766733a",
  "Name": "于邵",
  "Description": "于邵，字相门，京兆万年人。天宝末，进士登科，书判超绝，授崇文馆校书郎，历比部郎中，出为巴州刺史。时夷獠聚众围州，邵遣使谕降，儒服出城，群盗罗拜解散。节度使李抱玉以闻，迁梓州。后为礼部侍郎、史馆修撰，当时大诏令皆出其手。贞元中，重阳应制诗居次等，今不传。存乐章五首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "释奠武成王乐章·亚献终献",
      "PoetId": "8873450bf0a14699bb4cc13fb766733a",
      "PoetName": "于邵",
      "Form": "未知",
      "Tags": [
        "唐代",
        "于邵"
      ],
      "Contents": [
        "贰觞以献，",
        "三变其终。",
        "顾此非馨，",
        "尚达斯衷。",
        "茅缩可致，",
        "神歆载融。",
        "始神翊周，",
        "拯溺除凶。",
        "时维降祐，",
        "永绝兴戎。"
      ]
    },
    {
      "_id": null,
      "Name": "释奠武成王乐章·奠币登歌",
      "PoetId": "8873450bf0a14699bb4cc13fb766733a",
      "PoetName": "于邵",
      "Form": "五律",
      "Tags": [
        "唐代",
        "于邵"
      ],
      "Contents": [
        "管磬升，",
        "坛芗集。",
        "上公进，",
        "嘉币执。",
        "信以通，",
        "僾如及。",
        "恢帝功，",
        "锡后邑。",
        "四维张，",
        "百度立。",
        "绵亿载，",
        "邈难挹。"
      ]
    },
    {
      "_id": null,
      "Name": "释奠武成王乐章·迎俎酌献",
      "PoetId": "8873450bf0a14699bb4cc13fb766733a",
      "PoetName": "于邵",
      "Form": "五律",
      "Tags": [
        "唐代",
        "于邵"
      ],
      "Contents": [
        "五齐絜，",
        "九牢硕。",
        "梡橛循，",
        "罍斝涤。",
        "进具物，",
        "扬鸿勣。",
        "和奏发，",
        "高灵寂。",
        "虔告终，",
        "繁祉锡。",
        "昭秩祀，",
        "永无易。"
      ]
    },
    {
      "_id": null,
      "Name": "释奠武成王乐章·迎神",
      "PoetId": "8873450bf0a14699bb4cc13fb766733a",
      "PoetName": "于邵",
      "Form": "未知",
      "Tags": [
        "唐代",
        "于邵"
      ],
      "Contents": [
        "卜畋不从，",
        "兆发非熊。",
        "乃倾荒政，",
        "爰佐一戎。",
        "盛烈载垂，",
        "命祀维崇。",
        "日练上戊，",
        "宿严閟宫。",
        "迎奏嘉至，",
        "感而遂通。"
      ]
    },
    {
      "_id": null,
      "Name": "释奠武成王乐章·送神",
      "PoetId": "8873450bf0a14699bb4cc13fb766733a",
      "PoetName": "于邵",
      "Form": "未知",
      "Tags": [
        "唐代",
        "于邵"
      ],
      "Contents": [
        "明祀方终，",
        "备乐斯阕。",
        "黝纁就瘗，",
        "豆笾告撤。",
        "肸蚃尚馀，",
        "光景云灭。",
        "返归虚极，",
        "神心则悦。",
        "第二百五十三卷"
      ]
    }
  ]
}