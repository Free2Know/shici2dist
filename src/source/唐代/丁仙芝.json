{
  "_id": "69364468496743a3bd35e22563977fcf",
  "Name": "丁仙芝",
  "Description": "丁仙（一作先）芝，曲阿人。登开元进士第，为馀杭尉。  诗十四首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "京中守岁",
      "PoetId": "69364468496743a3bd35e22563977fcf",
      "PoetName": "丁仙芝",
      "Form": "五律",
      "Tags": [
        "唐代",
        "丁仙芝"
      ],
      "Contents": [
        "守岁多然烛，",
        "通宵莫掩扉。",
        "客愁当暗满，",
        "春色向明归。",
        "玉斗巡初匝，",
        "银河落渐微。",
        "开正献岁酒，",
        "千里间庭闱。"
      ]
    },
    {
      "_id": null,
      "Name": "剡谿馆闻笛",
      "PoetId": "69364468496743a3bd35e22563977fcf",
      "PoetName": "丁仙芝",
      "Form": "五律",
      "Tags": [
        "唐代",
        "丁仙芝"
      ],
      "Contents": [
        "夜久闻羌笛，",
        "寥寥虚客堂。",
        "山空响不散，",
        "谿静曲宜长。",
        "草木生边气，",
        "城池泛夕凉。",
        "虚然异风出，",
        "仿佛宿平阳。"
      ]
    },
    {
      "_id": null,
      "Name": "句",
      "PoetId": "69364468496743a3bd35e22563977fcf",
      "PoetName": "丁仙芝",
      "Form": "未知",
      "Tags": [
        "唐代",
        "丁仙芝"
      ],
      "Contents": [
        "穷花常闭户，",
        "秋城闻捣衣。",
        "树回早秋色，",
        "川长迟落晖。",
        "（见《吟窗杂录》）"
      ]
    },
    {
      "_id": null,
      "Name": "和荐福寺英公新构禅堂",
      "PoetId": "69364468496743a3bd35e22563977fcf",
      "PoetName": "丁仙芝",
      "Form": "未知",
      "Tags": [
        "唐代",
        "丁仙芝"
      ],
      "Contents": [
        "上人久弃世，",
        "中道自忘筌。",
        "寂照出群有，",
        "了心清众缘。",
        "所以于此地，",
        "筑馆开青莲。",
        "果药罗砌下，",
        "烟虹垂户前。",
        "咒中洒甘露，",
        "指处流香泉。",
        "禅远目无事，",
        "体清宵不眠。",
        "枳闻庐山法，",
        "松入汉阳禅。",
        "一枕西山外，",
        "虚舟常浩然。"
      ]
    },
    {
      "_id": null,
      "Name": "戏赠姚侍御",
      "PoetId": "69364468496743a3bd35e22563977fcf",
      "PoetName": "丁仙芝",
      "Form": "未知",
      "Tags": [
        "唐代",
        "丁仙芝"
      ],
      "Contents": [
        "繁霜晓幕鸣柏乌，",
        "待子兽炭然金炉。",
        "重门启锁紫髯胡。",
        "新披骢马陇西驹，",
        "头戴獬豸急晨趋。",
        "明光殿前见天子，",
        "今日应弹佞幸夫。"
      ]
    },
    {
      "_id": null,
      "Name": "江南曲",
      "PoetId": "69364468496743a3bd35e22563977fcf",
      "PoetName": "丁仙芝",
      "Form": "未知",
      "Tags": [
        "唐代",
        "丁仙芝"
      ],
      "Contents": [
        "长干斜路北，",
        "近浦是儿家。",
        "有意来相访，",
        "明朝出浣纱。",
        "发向横塘口，",
        "船开值急流。",
        "知郎旧时意，",
        "且请拢船头。",
        "昨暝逗南陵，",
        "风声波浪阻。",
        "入浦不逢人，",
        "归家谁信汝。",
        "未晓已成妆，",
        "乘潮去茫茫。",
        "因从京口渡，",
        "使报邵陵王。",
        "始下芙蓉楼，",
        "言发琅邪岸。",
        "急为打船开，",
        "恶许傍人见。"
      ]
    },
    {
      "_id": null,
      "Name": "相和歌辞·江南曲",
      "PoetId": "69364468496743a3bd35e22563977fcf",
      "PoetName": "丁仙芝",
      "Form": "未知",
      "Tags": [
        "唐代",
        "丁仙芝"
      ],
      "Contents": [
        "长干斜路北，",
        "近浦是儿家。",
        "有意来相访，",
        "明朝出浣纱。",
        "发向横塘口，",
        "船开值急流。",
        "知郎旧时意，",
        "且请拢船头。",
        "昨暝逗南陵，",
        "风声波浪阻。",
        "入浦不逢人，",
        "归家谁信汝。",
        "未晓已成妆，",
        "乘潮去茫茫。",
        "因从京口渡，",
        "使报邵陵王。",
        "始下芙蓉楼，",
        "言发琅邪岸。",
        "急为打船开，",
        "恶许傍人见。"
      ]
    },
    {
      "_id": null,
      "Name": "赠朱中书",
      "PoetId": "69364468496743a3bd35e22563977fcf",
      "PoetName": "丁仙芝",
      "Form": "未知",
      "Tags": [
        "唐代",
        "丁仙芝"
      ],
      "Contents": [
        "十年种田滨五湖，",
        "十年遭涝尽为芜。",
        "频年井税常不足，",
        "今年缗钱谁为输。",
        "东邻转谷五之利，",
        "西邻贩缯日已贵。",
        "而我守道不迁业，",
        "谁能肯敢效此事。",
        "紫微侍郎白虎殿，",
        "出入通籍回天眷。",
        "晨趋彩笔柏梁篇，",
        "昼出雕盘大官膳。",
        "会应怜尔居素约，",
        "可即长年守贫贱。"
      ]
    },
    {
      "_id": null,
      "Name": "越裳贡白雉",
      "PoetId": "69364468496743a3bd35e22563977fcf",
      "PoetName": "丁仙芝",
      "Form": "未知",
      "Tags": [
        "唐代",
        "丁仙芝"
      ],
      "Contents": [
        "圣哲承休运，",
        "伊夔列上台。",
        "覃恩丹徼远，",
        "入贡素翚来。",
        "北阙欣初见，",
        "南枝顾未回。",
        "敛容残雪净，",
        "矫翼片云开。",
        "驯扰将无惧，",
        "翻飞幸不猜。",
        "甘从上林里，",
        "饮啄自徘徊。"
      ]
    },
    {
      "_id": null,
      "Name": "长宁公主旧山池",
      "PoetId": "69364468496743a3bd35e22563977fcf",
      "PoetName": "丁仙芝",
      "Form": "五律",
      "Tags": [
        "唐代",
        "丁仙芝"
      ],
      "Contents": [
        "平阳旧池馆，",
        "寂寞使人愁。",
        "座卷流黄簟，",
        "帘垂白玉钩。",
        "庭闲花自落，",
        "门闭水空流。",
        "追想吹箫处，",
        "应随仙鹤游。"
      ]
    },
    {
      "_id": null,
      "Name": "馀杭醉歌赠吴山人",
      "PoetId": "69364468496743a3bd35e22563977fcf",
      "PoetName": "丁仙芝",
      "Form": "未知",
      "Tags": [
        "唐代",
        "丁仙芝"
      ],
      "Contents": [
        "晓幕红襟燕，",
        "春城白项乌。",
        "只来梁上语，",
        "不向府中趋。",
        "城头坎坎鼓声曙，",
        "满庭新种樱桃树。",
        "桃花昨夜撩乱开，",
        "当轩发色映楼台。",
        "十千兑得馀杭酒，",
        "二月春城长命杯。",
        "酒后留君待明月，",
        "还将明月送君回。"
      ]
    }
  ]
}