{
  "_id": "0bce592593ce4f75bcaa9e696cc43aa1",
  "Name": "卢士衡",
  "Description": "后唐天成二年进士。集一卷，今存诗七首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "僧房听雨",
      "PoetId": "0bce592593ce4f75bcaa9e696cc43aa1",
      "PoetName": "卢士衡",
      "Form": "七绝",
      "Tags": [
        "唐代",
        "卢士衡"
      ],
      "Contents": [
        "古寺松轩雨声别，",
        "寒窗听久诗魔发。",
        "记得年前在赤城，",
        "石楼梦觉三更雪。"
      ]
    },
    {
      "_id": null,
      "Name": "再游紫阳洞重题小松",
      "PoetId": "0bce592593ce4f75bcaa9e696cc43aa1",
      "PoetName": "卢士衡",
      "Form": "未知",
      "Tags": [
        "唐代",
        "卢士衡"
      ],
      "Contents": [
        "仙家种此充朝食，",
        "叶叶枝枝造化力。",
        "去年见时似鹤高，",
        "今年萧骚八九尺。",
        "不同矮桧终委地，",
        "定向晴空倚天碧。",
        "好期逸士统贞根，",
        "昂枝点破秋苔色。",
        "寻思凡眼重花开，",
        "宁知此木超尘埃。",
        "只是十年五年间，",
        "堪作大厦之宏材。"
      ]
    },
    {
      "_id": null,
      "Name": "寄天台道友",
      "PoetId": "0bce592593ce4f75bcaa9e696cc43aa1",
      "PoetName": "卢士衡",
      "Form": "七律",
      "Tags": [
        "唐代",
        "卢士衡"
      ],
      "Contents": [
        "相思遥指玉霄峰，",
        "怅望江山阻万重。",
        "会隔晓窗闻法鼓，",
        "几同寒榻听疏钟。",
        "别来知子长餐柏，",
        "吟处将谁对倚松。",
        "且住人间行圣教，",
        "莫思天路便登龙。"
      ]
    },
    {
      "_id": null,
      "Name": "松",
      "PoetId": "0bce592593ce4f75bcaa9e696cc43aa1",
      "PoetName": "卢士衡",
      "Form": "七律",
      "Tags": [
        "唐代",
        "卢士衡"
      ],
      "Contents": [
        "云外千寻好性灵，",
        "伴杉陪柏事孤贞。",
        "招呼暑气终无分，",
        "应和凉风别有声。",
        "细雨洒时花旋落，",
        "道人食处叶重生。",
        "如逢郢匠垂搜采，",
        "为栋为梁力不轻。"
      ]
    },
    {
      "_id": null,
      "Name": "游灵溪观",
      "PoetId": "0bce592593ce4f75bcaa9e696cc43aa1",
      "PoetName": "卢士衡",
      "Form": "七律",
      "Tags": [
        "唐代",
        "卢士衡"
      ],
      "Contents": [
        "云藏宝殿风尘外，",
        "粉壁松轩入看初。",
        "话久仙童颜色老，",
        "病来玄鹤羽毛疏。",
        "樵翁接引寻红术，",
        "道士留连说紫书。",
        "不为壮心降未得，",
        "便堪从此玩清虚。"
      ]
    },
    {
      "_id": null,
      "Name": "灵溪老松歌",
      "PoetId": "0bce592593ce4f75bcaa9e696cc43aa1",
      "PoetName": "卢士衡",
      "Form": "未知",
      "Tags": [
        "唐代",
        "卢士衡"
      ],
      "Contents": [
        "灵溪古观坛西角，",
        "千尺鳞皴栋梁朴。",
        "横出一枝戛楼阁，",
        "直上一枝扫寥廓。",
        "白石苍苔拥根脚，",
        "月明风撼寒光落。",
        "有时风雨晦暝摆，",
        "撼若黑龙之腾跃。",
        "合生于象外峰峦，",
        "枉滞乎人间山岳。",
        "安得巨灵受请托，",
        "拔向青桂白榆边。"
      ]
    },
    {
      "_id": null,
      "Name": "花落",
      "PoetId": "0bce592593ce4f75bcaa9e696cc43aa1",
      "PoetName": "卢士衡",
      "Form": "五绝",
      "Tags": [
        "唐代",
        "卢士衡"
      ],
      "Contents": [
        "迎风啸未已，",
        "和雨落穀穀。",
        "千枝与万枝，",
        "不如一竿竹。"
      ]
    },
    {
      "_id": null,
      "Name": "钟陵铁柱",
      "PoetId": "0bce592593ce4f75bcaa9e696cc43aa1",
      "PoetName": "卢士衡",
      "Form": "七绝",
      "Tags": [
        "唐代",
        "卢士衡"
      ],
      "Contents": [
        "千年埋没竟何为，",
        "变化宜将万物齐。",
        "安得风胡借方便，",
        "铸成神剑斩鲸鲵。"
      ]
    },
    {
      "_id": null,
      "Name": "题牡丹",
      "PoetId": "0bce592593ce4f75bcaa9e696cc43aa1",
      "PoetName": "卢士衡",
      "Form": "七绝",
      "Tags": [
        "唐代",
        "卢士衡"
      ],
      "Contents": [
        "万叶红绡剪尽春，",
        "丹青任写不如真。",
        "风光九十无多日，",
        "难惜尊前折赠人。"
      ]
    }
  ]
}