{
  "_id": "c96261cf0ec941e8adeb3c32b5103fa4",
  "Name": "王元",
  "Description": "王元，字文元，桂林人。隐居不仕。诗五首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "听琴",
      "PoetId": "c96261cf0ec941e8adeb3c32b5103fa4",
      "PoetName": "王元",
      "Form": "五律",
      "Tags": [
        "唐代",
        "王元"
      ],
      "Contents": [
        "拂尘开素匣，",
        "有客独伤时。",
        "古调俗不乐，",
        "正声君自知。",
        "寒泉出涧涩，",
        "老桧倚风悲。",
        "纵有来听者，",
        "谁堪继子期。"
      ]
    },
    {
      "_id": null,
      "Name": "哭李韶",
      "PoetId": "c96261cf0ec941e8adeb3c32b5103fa4",
      "PoetName": "王元",
      "Form": "五律",
      "Tags": [
        "唐代",
        "王元"
      ],
      "Contents": [
        "韶也命何奇，",
        "生前与世违。",
        "贫栖古梵刹，",
        "终著旧麻衣。",
        "雅句僧抄遍，",
        "孤坟客吊稀。",
        "故园今孰在，",
        "应见梦中归。"
      ]
    },
    {
      "_id": null,
      "Name": "怀翁宏",
      "PoetId": "c96261cf0ec941e8adeb3c32b5103fa4",
      "PoetName": "王元",
      "Form": "五律",
      "Tags": [
        "唐代",
        "王元"
      ],
      "Contents": [
        "独夜思君切，",
        "无人知此情。",
        "沧州归未得，",
        "华发别来生。",
        "孤馆木初落，",
        "高空月正明。",
        "远书多隔岁，",
        "独念没前程。"
      ]
    },
    {
      "_id": null,
      "Name": "登祝融峰",
      "PoetId": "c96261cf0ec941e8adeb3c32b5103fa4",
      "PoetName": "王元",
      "Form": "五律",
      "Tags": [
        "唐代",
        "王元"
      ],
      "Contents": [
        "草叠到孤顶，",
        "身齐高鸟翔。",
        "势疑撞翼轸，",
        "翠欲滴潇湘。",
        "云湿幽崖滑，",
        "风梳古木香。",
        "晴空聊纵目，",
        "杳杳极穷荒。"
      ]
    },
    {
      "_id": null,
      "Name": "题邓真人遗址",
      "PoetId": "c96261cf0ec941e8adeb3c32b5103fa4",
      "PoetName": "王元",
      "Form": "七律",
      "Tags": [
        "唐代",
        "王元"
      ],
      "Contents": [
        "三千功满仙升去，",
        "留得山前旧隐基。",
        "但见白云长掩映，",
        "不知浮世几兴衰。",
        "松稍风触霓旌动，",
        "棕叶霜沾鹤翅垂。",
        "近代无人寻异事，",
        "野泉喷月泻秋池。"
      ]
    }
  ]
}