{
  "_id": "62b1ae454b5744939c766c65cd990be2",
  "Name": "霍总",
  "Description": "霍总，咸通时池州刺史。诗七首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "关山月",
      "PoetId": "62b1ae454b5744939c766c65cd990be2",
      "PoetName": "霍总",
      "Form": "五律",
      "Tags": [
        "唐代",
        "霍总"
      ],
      "Contents": [
        "珠珑翡翠床，",
        "白皙侍中郎。",
        "五日来花下，",
        "双童问道傍。",
        "到门车马狭，",
        "连夜管弦长。",
        "每笑东家子，",
        "窥他宋玉墙。"
      ]
    },
    {
      "_id": null,
      "Name": "塞下曲",
      "PoetId": "62b1ae454b5744939c766c65cd990be2",
      "PoetName": "霍总",
      "Form": "五律",
      "Tags": [
        "唐代",
        "霍总"
      ],
      "Contents": [
        "曾当一面战，",
        "频出九重围。",
        "但见争锋处，",
        "长须得胜归。",
        "雪沾旗尾落，",
        "风断节毛稀。",
        "岂要铭燕石，",
        "平生重武威。"
      ]
    },
    {
      "_id": null,
      "Name": "木芙蓉",
      "PoetId": "62b1ae454b5744939c766c65cd990be2",
      "PoetName": "霍总",
      "Form": "五律",
      "Tags": [
        "唐代",
        "霍总"
      ],
      "Contents": [
        "本自江湖远，",
        "常开霜露余。",
        "争春候秾李，",
        "得水异红蕖。",
        "孤秀曾无偶，",
        "当门幸不锄。",
        "谁能政摇落，",
        "繁彩照阶除。"
      ]
    },
    {
      "_id": null,
      "Name": "郡楼望九华歌",
      "PoetId": "62b1ae454b5744939c766c65cd990be2",
      "PoetName": "霍总",
      "Form": "未知",
      "Tags": [
        "唐代",
        "霍总"
      ],
      "Contents": [
        "楼上坐见九子峰，",
        "翠云赤日光溶溶。",
        "有时朝昏变疏密，",
        "八峰和烟一峰出。",
        "有时风卷天雨晴，",
        "聚立连连如弟兄。",
        "阳乌生子偶成数，",
        "丹凤养雏同此名。",
        "日日遥看机已静，",
        "未离尘躅思真境。",
        "子明龙驾腾九垓，",
        "陵阳相对空崔嵬。",
        "玉浆瑶草不可见，",
        "自有神仙风马来。"
      ]
    },
    {
      "_id": null,
      "Name": "采莲女",
      "PoetId": "62b1ae454b5744939c766c65cd990be2",
      "PoetName": "霍总",
      "Form": "五绝",
      "Tags": [
        "唐代",
        "霍总"
      ],
      "Contents": [
        "舟中采莲女，",
        "两两催妆梳。",
        "闻早渡江去，",
        "日高来起居。"
      ]
    },
    {
      "_id": null,
      "Name": "雉朝飞",
      "PoetId": "62b1ae454b5744939c766c65cd990be2",
      "PoetName": "霍总",
      "Form": "五律",
      "Tags": [
        "唐代",
        "霍总"
      ],
      "Contents": [
        "五色有名翚，",
        "清晨挟两雌。",
        "群群飞自乐，",
        "步步饮相随。",
        "觇叶逢人处，",
        "惊媒妒宠时。",
        "绿毛春斗尽，",
        "强敌愿君知。"
      ]
    },
    {
      "_id": null,
      "Name": "骢马",
      "PoetId": "62b1ae454b5744939c766c65cd990be2",
      "PoetName": "霍总",
      "Form": "五律",
      "Tags": [
        "唐代",
        "霍总"
      ],
      "Contents": [
        "青骊八尺高，",
        "侠客倚雄豪。",
        "踏雪生珠汗，",
        "障泥护锦袍。",
        "路傍看骤影，",
        "鞍底卷旋毛。",
        "岂独连钱贵，",
        "酬恩更代劳。"
      ]
    }
  ]
}