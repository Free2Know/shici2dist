{
  "_id": "25fcfc4f81af4b639dd306c271b81fcb",
  "Name": "张瀛",
  "Description": "张瀛，碧之子。事广南刘氏，官至曹郎。诗一首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "赠琴棋僧歌",
      "PoetId": "25fcfc4f81af4b639dd306c271b81fcb",
      "PoetName": "张瀛",
      "Form": "未知",
      "Tags": [
        "唐代",
        "张瀛"
      ],
      "Contents": [
        "我尝听师法一说，",
        "波上莲花水中月。",
        "不垢不净是色空，",
        "无法无空亦无灭。",
        "我尝听师禅一观，",
        "浪溢鳌头蟾魄满。",
        "河沙世界尽空空，",
        "一寸寒灰冷灯畔。",
        "我又听师琴一抚，",
        "长松唤住秋山雨。",
        "弦中雅弄若铿金，",
        "指下寒泉流太古。",
        "我又听师棋一著，",
        "山顶坐沈红日脚。",
        "阿谁称是国手人，",
        "罗浮道士赌却鹤，",
        "输却药。",
        "法怀斟下红霞丹，",
        "束手不敢争头角。"
      ]
    }
  ]
}