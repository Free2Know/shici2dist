{
  "_id": "9eac0381d8e248ddab541375f094a88a",
  "Name": "袁不约",
  "Description": "袁不约，字还朴，长庆三年进士第。李固言在成都，辟为幕官，加检校侍郎。诗一卷，今存四首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "句",
      "PoetId": "9eac0381d8e248ddab541375f094a88a",
      "PoetName": "袁不约",
      "Form": "五绝",
      "Tags": [
        "唐代",
        "袁不约"
      ],
      "Contents": [
        "愁声秋绕杵，",
        "寒色碧归山。",
        "送将欢笑去，",
        "收得寂寥回。"
      ]
    },
    {
      "_id": null,
      "Name": "病宫人",
      "PoetId": "9eac0381d8e248ddab541375f094a88a",
      "PoetName": "袁不约",
      "Form": "七律",
      "Tags": [
        "唐代",
        "袁不约"
      ],
      "Contents": [
        "佳人卧病动经秋，",
        "帘幕褴縿不挂钩。",
        "四体强扶藤夹膝，",
        "双环慵整玉搔头。",
        "花颜有幸君王问，",
        "药饵无徵待诏愁。",
        "惆怅近来销瘦尽，",
        "泪珠时傍枕函流。"
      ]
    },
    {
      "_id": null,
      "Name": "离家",
      "PoetId": "9eac0381d8e248ddab541375f094a88a",
      "PoetName": "袁不约",
      "Form": "五律",
      "Tags": [
        "唐代",
        "袁不约"
      ],
      "Contents": [
        "步步远晨昏，",
        "凄心出里门。",
        "见乌唯有泪，",
        "看雁更伤魂。",
        "宿酒宁辞醉，",
        "回书讳苦言。",
        "野人应怪笑，",
        "不解爱田园。"
      ]
    },
    {
      "_id": null,
      "Name": "送人至岭南",
      "PoetId": "9eac0381d8e248ddab541375f094a88a",
      "PoetName": "袁不约",
      "Form": "五律",
      "Tags": [
        "唐代",
        "袁不约"
      ],
      "Contents": [
        "度岭春风暖，",
        "花多不识名。",
        "瘴烟迷月色，",
        "巴路傍溪声。",
        "畏药将银试，",
        "防蛟避水行。",
        "知君怜酒兴，",
        "莫杀醉猩猩。"
      ]
    },
    {
      "_id": null,
      "Name": "长安夜游",
      "PoetId": "9eac0381d8e248ddab541375f094a88a",
      "PoetName": "袁不约",
      "Form": "七律",
      "Tags": [
        "唐代",
        "袁不约"
      ],
      "Contents": [
        "凤城连夜九门通，",
        "帝女皇妃出汉宫。",
        "千乘宝莲珠箔卷，",
        "万条银烛碧纱笼。",
        "歌声缓过青楼月，",
        "香霭潜来紫陌风。",
        "长乐晓钟归骑后，",
        "遗簪堕珥满街中。"
      ]
    }
  ]
}