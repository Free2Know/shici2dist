{
  "_id": "19ba043369b746e0b7181c7c7318fc90",
  "Name": "富嘉谟",
  "Description": "富嘉谟，雍州武功人。举进士。长安中，累官晋阳尉，预修《三教珠英》。中兴初，历左台御史，与吴少微友善。属词并以经典为本，文体一变，号为富吴体。张说称其文如孤峰绝岸，壁立万仞，浓云郁兴，震雷俱发，诚可畏也。若施于廊庙，则骇矣。集十卷，今存诗一首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "明冰篇",
      "PoetId": "19ba043369b746e0b7181c7c7318fc90",
      "PoetName": "富嘉谟",
      "Form": "未知",
      "Tags": [
        "唐代",
        "富嘉谟"
      ],
      "Contents": [
        "北陆苍茫河海凝，",
        "南山阑干昼夜冰，",
        "素彩峨峨明月升。",
        "深山穷谷不自见，",
        "安知采斫备嘉荐，",
        "阴房涸沍掩寒扇。",
        "阳春二月朝始暾，",
        "春光潭沱度千门，",
        "明冰时出御至尊。",
        "彤庭赫赫九仪备，",
        "腰玉煌煌千官事，",
        "明冰毕赋周在位。",
        "忆昨沙漠寒风涨，",
        "昆仑长河冰始壮，",
        "漫汗崚嶒积亭障。",
        "嗈嗈鸣雁江上来，",
        "禁苑池台冰复开，",
        "摇青涵绿映楼台。",
        "豳歌七月王风始，",
        "凿冰藏用昭物轨，",
        "四时不忒千万祀。"
      ]
    }
  ]
}