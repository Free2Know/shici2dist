{
  "_id": "fadebb08b4064d259c6a87832aa0f3a6",
  "Name": "张建封",
  "Description": "张建封，字本立，南阳人。少喜文章，尚气节。历官御史大夫、徐泗濠节度使。有诗文二百三十篇，今存诗二首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "竞渡歌",
      "PoetId": "fadebb08b4064d259c6a87832aa0f3a6",
      "PoetName": "张建封",
      "Form": "未知",
      "Tags": [
        "唐代",
        "张建封"
      ],
      "Contents": [
        "五月五日天晴明，",
        "杨花绕江啼晓莺。",
        "使君未出郡斋外，",
        "江上早闻齐和声。",
        "使君出时皆有准，",
        "马前已被红旗引。",
        "两岸罗衣破晕香，",
        "银钗照日如霜刃。",
        "鼓声三下红旗开，",
        "两龙跃出浮水来。",
        "棹影斡波飞万剑，",
        "鼓声劈浪鸣千雷。",
        "鼓声渐急标将近，",
        "两龙望标目如瞬。",
        "坡上人呼霹雳惊，",
        "竿头彩挂虹蜺晕。",
        "前船抢水已得标，",
        "后船失势空挥桡。",
        "疮眉血首争不定，",
        "输岸一朋心似烧。",
        "只将输赢分罚赏，",
        "两岸十舟五来往。",
        "须臾戏罢各东西，",
        "竞脱文身请书上。",
        "吾今细观竞渡儿，",
        "何殊当路权相持。",
        "不思得岸各休去，",
        "会到摧车折楫时。"
      ]
    },
    {
      "_id": null,
      "Name": "酬韩校书愈打球歌",
      "PoetId": "fadebb08b4064d259c6a87832aa0f3a6",
      "PoetName": "张建封",
      "Form": "未知",
      "Tags": [
        "唐代",
        "张建封"
      ],
      "Contents": [
        "仆本修文持笔者，",
        "今来帅领红旌下。",
        "不能无事习蛇矛，",
        "闲就平场学使马。",
        "军中伎痒骁智材，",
        "竞驰骏逸随我来。",
        "护军对引相向去，",
        "风呼月旋朋先开。",
        "俯身仰击复傍击，",
        "难于古人左右射。",
        "齐观百步透短门，",
        "谁羡养由遥破的。",
        "儒生疑我新发狂，",
        "武夫爱我生雄光。",
        "杖移鬃底拂尾后，",
        "星从月下流中场。",
        "人不约，",
        "心自一。",
        "马不鞭，",
        "蹄自疾。",
        "凡情莫辨捷中能，",
        "拙目翻惊巧时失。",
        "韩生讶我为斯艺，",
        "劝我徐驱作安计。",
        "不知戎事竟何成，",
        "且愧吾人一言惠。"
      ]
    }
  ]
}