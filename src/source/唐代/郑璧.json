{
  "_id": "d5d7caf9f35c4ba9a4e4bb2528f6a748",
  "Name": "郑璧",
  "Description": "郑璧，唐末江南进士。诗四首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "和袭美伤顾道士",
      "PoetId": "d5d7caf9f35c4ba9a4e4bb2528f6a748",
      "PoetName": "郑璧",
      "Form": "七律",
      "Tags": [
        "唐代",
        "郑璧"
      ],
      "Contents": [
        "斜汉银澜一夜东，",
        "飘飘何处五云中。",
        "空留华表千年约，",
        "才毕丹炉九转功。",
        "形蜕远山孤圹月，",
        "影寒深院晓松风。",
        "门人不睹飞升去，",
        "犹与浮生哭恨同。"
      ]
    },
    {
      "_id": null,
      "Name": "和袭美索友人酒",
      "PoetId": "d5d7caf9f35c4ba9a4e4bb2528f6a748",
      "PoetName": "郑璧",
      "Form": "七绝",
      "Tags": [
        "唐代",
        "郑璧"
      ],
      "Contents": [
        "乘兴闲来小谢家，",
        "便裁诗句乞榴花。",
        "邴原虽不无端醉，",
        "也爱临风从鹿车。"
      ]
    },
    {
      "_id": null,
      "Name": "奉和陆鲁望白菊",
      "PoetId": "d5d7caf9f35c4ba9a4e4bb2528f6a748",
      "PoetName": "郑璧",
      "Form": "七律",
      "Tags": [
        "唐代",
        "郑璧"
      ],
      "Contents": [
        "白艳轻明带露痕，",
        "始知佳色重难群。",
        "终朝疑笑梁王雪，",
        "尽日慵飞蜀帝魂。",
        "燕雨似翻瑶渚浪，",
        "雁风疑卷玉绡纹。",
        "琼妃若会宽裁剪，",
        "堪作蟾宫夜舞裙。"
      ]
    },
    {
      "_id": null,
      "Name": "文燕润卿不至",
      "PoetId": "d5d7caf9f35c4ba9a4e4bb2528f6a748",
      "PoetName": "郑璧",
      "Form": "七绝",
      "Tags": [
        "唐代",
        "郑璧"
      ],
      "Contents": [
        "已知羽驾朝金阙，",
        "不用烧兰望玉京。",
        "应是易迁明月好，",
        "玉皇留看舞双成。"
      ]
    }
  ]
}