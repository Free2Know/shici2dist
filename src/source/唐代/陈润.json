{
  "_id": "b3fdc17595844516b37e2a3686d8093f",
  "Name": "陈润",
  "Description": "陈润，大历间人，终坊州鄜城县令。诗八首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "东都所居寒食下作",
      "PoetId": "b3fdc17595844516b37e2a3686d8093f",
      "PoetName": "陈润",
      "Form": "五律",
      "Tags": [
        "唐代",
        "陈润"
      ],
      "Contents": [
        "江南寒食早，",
        "二月杜鹃鸣。",
        "日暖山初绿，",
        "春寒雨欲晴。",
        "浴蚕当社日，",
        "改火待清明。",
        "更喜瓜田好，",
        "令人忆邵平。"
      ]
    },
    {
      "_id": null,
      "Name": "宿北乐馆",
      "PoetId": "b3fdc17595844516b37e2a3686d8093f",
      "PoetName": "陈润",
      "Form": "七律",
      "Tags": [
        "唐代",
        "陈润"
      ],
      "Contents": [
        "欲眠不眠夜深浅，",
        "越鸟一声空山远。",
        "庭木萧萧落叶时，",
        "溪声雨声听不辨。",
        "溪流潺潺雨习习，",
        "灯影山光满窗入。",
        "栋里不知浑是云，",
        "晓来但觉衣裳湿。"
      ]
    },
    {
      "_id": null,
      "Name": "登西灵塔",
      "PoetId": "b3fdc17595844516b37e2a3686d8093f",
      "PoetName": "陈润",
      "Form": "五律",
      "Tags": [
        "唐代",
        "陈润"
      ],
      "Contents": [
        "塔庙出招提，",
        "登临碧海西。",
        "不知人意远，",
        "渐觉鸟飞低。",
        "稍与云霞近，",
        "如将日月齐。",
        "迁乔未得意，",
        "徒欲蹑云梯。"
      ]
    },
    {
      "_id": null,
      "Name": "赋得池塘生春草",
      "PoetId": "b3fdc17595844516b37e2a3686d8093f",
      "PoetName": "陈润",
      "Form": "五律",
      "Tags": [
        "唐代",
        "陈润"
      ],
      "Contents": [
        "谢公遗咏处，",
        "池水夹通津。",
        "古往人何在，",
        "年来草自春。",
        "色宜波际绿，",
        "香爱雨中新。",
        "今日青青意，",
        "空悲行路人。"
      ]
    },
    {
      "_id": null,
      "Name": "赋得浦外虹送人",
      "PoetId": "b3fdc17595844516b37e2a3686d8093f",
      "PoetName": "陈润",
      "Form": "五律",
      "Tags": [
        "唐代",
        "陈润"
      ],
      "Contents": [
        "日影化为虹，",
        "弯弯出浦东。",
        "一条微雨后，",
        "五色片云中。",
        "轮势随天度，",
        "桥形跨海通。",
        "还将饮水处，",
        "持送使车雄。"
      ]
    },
    {
      "_id": null,
      "Name": "赋得秋河曙耿耿",
      "PoetId": "b3fdc17595844516b37e2a3686d8093f",
      "PoetName": "陈润",
      "Form": "五律",
      "Tags": [
        "唐代",
        "陈润"
      ],
      "Contents": [
        "晚望秋高夜，",
        "微明欲曙河。",
        "桥成鹊已去，",
        "机罢女应过。",
        "月上殊开练，",
        "云行类动波。",
        "寻源不可到，",
        "耿耿复如何。"
      ]
    },
    {
      "_id": null,
      "Name": "送骆征君",
      "PoetId": "b3fdc17595844516b37e2a3686d8093f",
      "PoetName": "陈润",
      "Form": "五律",
      "Tags": [
        "唐代",
        "陈润"
      ],
      "Contents": [
        "野人膺辟命，",
        "溪上掩柴扉。",
        "黄卷犹将去，",
        "青山岂更归。",
        "马留苔藓迹，",
        "人脱薜萝衣。",
        "他日相思处，",
        "天边望少微。"
      ]
    },
    {
      "_id": null,
      "Name": "阙题",
      "PoetId": "b3fdc17595844516b37e2a3686d8093f",
      "PoetName": "陈润",
      "Form": "五绝",
      "Tags": [
        "唐代",
        "陈润"
      ],
      "Contents": [
        "丈夫不感恩，",
        "感恩宁有泪。",
        "心头感恩血，",
        "一滴染天地。"
      ]
    }
  ]
}