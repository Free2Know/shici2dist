{
  "_id": "769ed5e585174d18a4e940d970ec7db6",
  "Name": "李栖筠",
  "Description": "李栖筠，字贞一，世为赵人。吉甫之父。举进士高第。调冠氏主簿，太守李岘视若布衣交。擢殿中侍御史，为李岘三司判官。三迁吏部员外郎、判南曹。累进工部侍郎。元载忌之，出为常州刺史。以治行，加银青光禄大夫，封赞皇县子。拜浙西都团练观察使，寻为御史大夫，力抗权邪。卒赠吏部尚书。栖筠喜奖善，而乐人攻己短，为天下士所归，称赞皇公，诗二首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "张公洞",
      "PoetId": "769ed5e585174d18a4e940d970ec7db6",
      "PoetName": "李栖筠",
      "Form": "未知",
      "Tags": [
        "唐代",
        "李栖筠"
      ],
      "Contents": [
        "一径深窈窕，",
        "上升翠微中。",
        "忽然灵洞前，",
        "日月开仙宫。",
        "道士十二人，",
        "往还驭清风。",
        "焚香入深洞，",
        "巨石如虚空。",
        "夙夜备蘋藻，",
        "诏书祠张公。",
        "五云何裴回，",
        "玄鹤下苍穹。",
        "我本道门子，",
        "愿言出尘笼。",
        "扫除方寸间，",
        "几与神灵通。",
        "宿昔勤梦想，",
        "契之在深衷。",
        "迟回将不还，",
        "章绶系我躬。",
        "稽首谢真侣，",
        "辞满归崆峒。"
      ]
    },
    {
      "_id": null,
      "Name": "投宋大夫",
      "PoetId": "769ed5e585174d18a4e940d970ec7db6",
      "PoetName": "李栖筠",
      "Form": "七绝",
      "Tags": [
        "唐代",
        "李栖筠"
      ],
      "Contents": [
        "十处投人九处违，",
        "家乡万里又空归。",
        "严霜昨夜侵人骨，",
        "谁念高堂未授衣。"
      ]
    }
  ]
}