{
  "_id": "c3e40238b16a453ca248fccc91fbab99",
  "Name": "陈希烈",
  "Description": "陈希烈，宋州人，长于名理。开元中，于禁中讲老易，累迁至秘书少监，代张九龄专判集贤院事。明皇凡有撰述，必经其手。李林甫知上眷待，乃引为宰相。宠遇侔于林甫，后为杨国忠所嫉，罢知政事。禄山之乱，受伪命为中书令，论陷贼罪当死。肃宗以旧恩特原之，长流合浦郡。诗三首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "奉和圣制三月三日",
      "PoetId": "c3e40238b16a453ca248fccc91fbab99",
      "PoetName": "陈希烈",
      "Form": "未知",
      "Tags": [
        "唐代",
        "陈希烈"
      ],
      "Contents": [
        "上巳迂龙驾，",
        "中流泛羽觞。",
        "酒因朝太子，",
        "诗为乐贤王。",
        "锦缆方舟渡，",
        "琼筵大乐张。",
        "风摇垂柳色，",
        "花发异林香。",
        "野老歌无事，",
        "朝臣饮岁芳。",
        "皇情被群物，",
        "中外洽恩光。"
      ]
    },
    {
      "_id": null,
      "Name": "省试白云起封中",
      "PoetId": "c3e40238b16a453ca248fccc91fbab99",
      "PoetName": "陈希烈",
      "Form": "未知",
      "Tags": [
        "唐代",
        "陈希烈"
      ],
      "Contents": [
        "千年泰山顶，",
        "云起汉王封。",
        "不作奇峰状，",
        "宁分触石容。",
        "为霖虽易得，",
        "表圣自难逢。",
        "冉冉排空上，",
        "依依叠影重。",
        "素光非曳练，",
        "灵贶是从龙。",
        "岂学无心出，",
        "东西任所从。"
      ]
    },
    {
      "_id": null,
      "Name": "赋得云生栋梁间",
      "PoetId": "c3e40238b16a453ca248fccc91fbab99",
      "PoetName": "陈希烈",
      "Form": "五律",
      "Tags": [
        "唐代",
        "陈希烈"
      ],
      "Contents": [
        "一片苍梧意，",
        "氤氲生栋梁。",
        "下帘山足暗，",
        "开户日添光。",
        "偏使衣裘润，",
        "能令枕簟凉。",
        "无心伴行雨，",
        "何必梦荆王。"
      ]
    }
  ]
}