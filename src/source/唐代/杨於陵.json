{
  "_id": "24d7a85c5baa4c2ebce877868b3215af",
  "Name": "杨於陵",
  "Description": "杨於陵，字达夫，弘农人。年十九，擢进士第，节度使韩滉奇之，妻以女。滉为相，方权幸，於陵不欲进取，退庐建昌。滉卒，乃为膳部员外郎。历中书舍人、户部侍郎。元和初，出为岭南节度使。穆宗立，迁户部尚书，以左仆射致仕。於陵器量方峻，节操坚明，时人尊仰之。卒赠司空。诗三首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "和权载之离合诗",
      "PoetId": "24d7a85c5baa4c2ebce877868b3215af",
      "PoetName": "杨於陵",
      "Form": "未知",
      "Tags": [
        "唐代",
        "杨於陵"
      ],
      "Contents": [
        "校德尽珪璋，",
        "才臣时所扬。",
        "放情寄文律，",
        "方茂经邦术。",
        "王猷符发挥，",
        "十载契心期。",
        "昼游有嘉话，",
        "书法无隐辞。",
        "信兹酬和美，",
        "言与芝兰比。",
        "昨来恣吟绎，",
        "日觉祛蒙鄙。"
      ]
    },
    {
      "_id": null,
      "Name": "赠毛仙翁",
      "PoetId": "24d7a85c5baa4c2ebce877868b3215af",
      "PoetName": "杨於陵",
      "Form": "五律",
      "Tags": [
        "唐代",
        "杨於陵"
      ],
      "Contents": [
        "先生赤松侣，",
        "混俗游人间。",
        "昆阆无穷路，",
        "何时下故山。",
        "千年犹孺质，",
        "秘术救尘寰。",
        "莫便冲天去，",
        "云雷不可攀。"
      ]
    },
    {
      "_id": null,
      "Name": "郡斋有紫薇双本，自朱明接于徂暑，……",
      "PoetId": "24d7a85c5baa4c2ebce877868b3215af",
      "PoetName": "杨於陵",
      "Form": "未知",
      "Tags": [
        "唐代",
        "杨於陵"
      ],
      "Contents": [
        "晏朝受明命，",
        "继夏走天衢。",
        "逮兹三伏候，",
        "息驾万里途。",
        "省躬既跼蹐，",
        "结思多烦纡。",
        "簿领幸无事，",
        "宴休谁与娱。",
        "内斋有嘉树，",
        "双植分庭隅。",
        "绿叶下成幄，",
        "紫花纷若铺。",
        "摛霞晚舒艳，",
        "凝露朝垂珠。",
        "炎沴昼方铄，",
        "幽姿闲且都。",
        "夭桃固难匹，",
        "芍药宁为徒。",
        "懿此时节久，",
        "讵同光景驱。",
        "陶甄试一致，",
        "品汇乃散殊。",
        "濯质非受彩，",
        "无心那夺朱。",
        "粤予负羁絷，",
        "留赏益踟蹰。",
        "通夕靡云倦，",
        "西南山月孤。"
      ]
    }
  ]
}