{
  "_id": "2448684a987746158f168251438dbca3",
  "Name": "狄仁杰",
  "Description": "狄仁杰，字怀英，并州太原人。举明经，授汴州判佐。仪凤中，为大理丞，断滞狱万馀人。迁侍御史，历冬官侍郎，充江南巡抚使。奏毁淫祠。天授初，转地官侍郎判尚书，同凤阁鸾台平章事。后为河北道元帅，还授内史。卒赠文昌右相。仁杰急于举贤，所引拔桓彦范、姚崇等至公卿者数十人。又尝荐张柬之于武后，以为有宰相才，卒用为相。果能迎归中宗，兴复唐室，仁杰之功也。睿宗时，追封梁国公。诗一首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "奉和圣制夏日游石淙山",
      "PoetId": "2448684a987746158f168251438dbca3",
      "PoetName": "狄仁杰",
      "Form": "七律",
      "Tags": [
        "唐代",
        "狄仁杰"
      ],
      "Contents": [
        "宸晖降望金舆转，",
        "仙路峥嵘碧涧幽。",
        "羽仗遥临鸾鹤驾，",
        "帷宫直坐凤麟洲。",
        "飞泉洒液恒疑雨，",
        "密树含凉镇似秋。",
        "老臣预陪悬圃宴，",
        "馀年方共赤松游。"
      ]
    }
  ]
}