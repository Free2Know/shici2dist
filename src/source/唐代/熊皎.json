{
  "_id": "3fc4b309169d4a67b6613b5b56f9c749",
  "Name": "熊皎",
  "Description": "熊皎，自称九华山人。《南金集》二卷，今存诗四首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "九华望庐山",
      "PoetId": "3fc4b309169d4a67b6613b5b56f9c749",
      "PoetName": "熊皎",
      "Form": "七律",
      "Tags": [
        "唐代",
        "熊皎"
      ],
      "Contents": [
        "九江山势尽峥嵘，",
        "惟有匡庐最得名。",
        "万叠影遮残雪在，",
        "数峰岚带夕阳明。",
        "冷侵醉榻铺秋色，",
        "高亚吟龙送水声。",
        "只待丹霄酬志了，",
        "白云深处是归程。"
      ]
    },
    {
      "_id": null,
      "Name": "冬日原居酬光上人见访",
      "PoetId": "3fc4b309169d4a67b6613b5b56f9c749",
      "PoetName": "熊皎",
      "Form": "五律",
      "Tags": [
        "唐代",
        "熊皎"
      ],
      "Contents": [
        "吾道丧已久，",
        "吾师何此来。",
        "门无尘事闭，",
        "卷有国风开。",
        "野迥霜先白，",
        "庭荒叶自堆。",
        "寒暄吟罢后，",
        "犹喜话天台。"
      ]
    },
    {
      "_id": null,
      "Name": "句",
      "PoetId": "3fc4b309169d4a67b6613b5b56f9c749",
      "PoetName": "熊皎",
      "Form": "未知",
      "Tags": [
        "唐代",
        "熊皎"
      ],
      "Contents": [
        "山前犹见月，",
        "陌上未逢人。",
        "果熟秋先落，",
        "禽寒夜未栖。",
        "深逢野草皆为药，",
        "静见樵人恐是仙。",
        "厌听啼鸟梦醒后，",
        "慵扫落花春尽时。",
        "废土有人耕不畏，",
        "古厅无讼醉何妨。"
      ]
    },
    {
      "_id": null,
      "Name": "怀三茅道友",
      "PoetId": "3fc4b309169d4a67b6613b5b56f9c749",
      "PoetName": "熊皎",
      "Form": "七律",
      "Tags": [
        "唐代",
        "熊皎"
      ],
      "Contents": [
        "尘事何年解客嘲，",
        "十年容易到三茅。",
        "长思碧洞云窗下，",
        "曾借黄庭雪夜抄。",
        "丹桂有心凭至论，",
        "五峰无信问深交。",
        "杏坛仙侣应相笑，",
        "只为浮名未肯抛。"
      ]
    },
    {
      "_id": null,
      "Name": "早梅",
      "PoetId": "3fc4b309169d4a67b6613b5b56f9c749",
      "PoetName": "熊皎",
      "Form": "五律",
      "Tags": [
        "唐代",
        "熊皎"
      ],
      "Contents": [
        "江南近腊时，",
        "已亚雪中枝。",
        "一夜欲开尽，",
        "百花犹未知。",
        "人情皆共惜，",
        "天意欲教迟。",
        "莫讶无浓艳，",
        "芳筵正好吹。"
      ]
    },
    {
      "_id": null,
      "Name": "早行",
      "PoetId": "3fc4b309169d4a67b6613b5b56f9c749",
      "PoetName": "熊皎",
      "Form": "五律",
      "Tags": [
        "唐代",
        "熊皎"
      ],
      "Contents": [
        "结束何妨早，",
        "将行四顾频。",
        "山前犹见月，",
        "陌上未逢人。",
        "远树动宿鸟，",
        "危桥怯病身。",
        "渐明恒自慰，",
        "应免复迷津。"
      ]
    },
    {
      "_id": null,
      "Name": "月中桂",
      "PoetId": "3fc4b309169d4a67b6613b5b56f9c749",
      "PoetName": "熊皎",
      "Form": "七律",
      "Tags": [
        "唐代",
        "熊皎"
      ],
      "Contents": [
        "断破重轮种者谁，",
        "银蟾何事便相随。",
        "莫言望夜无攀处，",
        "却是吟人有得时。",
        "孤影不凋清露滴，",
        "异香常在好风吹。",
        "几回目断云霄外，",
        "未必姮娥惜一枝。"
      ]
    },
    {
      "_id": null,
      "Name": "游嵩山",
      "PoetId": "3fc4b309169d4a67b6613b5b56f9c749",
      "PoetName": "熊皎",
      "Form": "七律",
      "Tags": [
        "唐代",
        "熊皎"
      ],
      "Contents": [
        "独背焦桐访洞天，",
        "暂攀灵迹弃尘缘。",
        "深逢野草皆疑药，",
        "靓见樵人恐是仙。",
        "翠木入云空自老，",
        "古碑横水莫知年。",
        "可怜幽景堪长往，",
        "一任人间岁月迁。"
      ]
    },
    {
      "_id": null,
      "Name": "湘江晓望",
      "PoetId": "3fc4b309169d4a67b6613b5b56f9c749",
      "PoetName": "熊皎",
      "Form": "七律",
      "Tags": [
        "唐代",
        "熊皎"
      ],
      "Contents": [
        "笙歌欢罢散离筵，",
        "水色朦胧蘸宿烟。",
        "山响疏钟何处寺，",
        "火光收钓下滩船。",
        "微云过岛侵微月，",
        "古岸平江浸远天。",
        "归梦已阑风色动，",
        "孤帆仍要住无缘。"
      ]
    },
    {
      "_id": null,
      "Name": "赠胥尊师",
      "PoetId": "3fc4b309169d4a67b6613b5b56f9c749",
      "PoetName": "熊皎",
      "Form": "七律",
      "Tags": [
        "唐代",
        "熊皎"
      ],
      "Contents": [
        "绿发童颜羽服轻，",
        "天台王屋几经行。",
        "云程去速因风起，",
        "酒债还迟待药成。",
        "房闭十洲烟浪阔，",
        "箓开三洞鬼神惊。",
        "他年华表重归日，",
        "却恐桑田已变更。"
      ]
    },
    {
      "_id": null,
      "Name": "道傍松",
      "PoetId": "3fc4b309169d4a67b6613b5b56f9c749",
      "PoetName": "熊皎",
      "Form": "七律",
      "Tags": [
        "唐代",
        "熊皎"
      ],
      "Contents": [
        "偃盖当衢莫记年，",
        "独含苍翠鹤应怜。",
        "垂阴独向笙歌地，",
        "有韵自成风雨天。",
        "尘□路岐分夜月，",
        "烧侵根脚起残烟。",
        "论功只合行人赏，",
        "销得烦蒸古道边。"
      ]
    }
  ]
}