{
  "_id": "21282d31646342a4a813673a92a463e3",
  "Name": "韦处厚",
  "Description": "韦处厚字德载。京兆人。元和初登第，又擢贤良方正异等，授秘书郎，兼史职，改咸阳尉，迁右拾遗，转考功员外，出为开州刺史，入拜户部郎中、知制诰。穆宗召入翰林为侍讲学士，改中书舍人。文宗即位，拜兵部侍郎，寻以中书侍郎同平章事。集七十卷，今存诗十二首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "盛山十二诗",
      "PoetId": "21282d31646342a4a813673a92a463e3",
      "PoetName": "韦处厚",
      "Form": "未知",
      "Tags": [
        "唐代",
        "韦处厚"
      ],
      "Contents": [
        "顾渚吴商绝，",
        "蒙山蜀信稀。",
        "千丛因此始，",
        "含露紫英肥。",
        "疏凿徒为巧，",
        "圆洼自可澄。",
        "倒花纷错秀，",
        "鉴月静涵冰。",
        "激曲萦飞箭，",
        "浮沟泛满卮。",
        "将来山太守，",
        "早向习家池。",
        "夹岸凝清素，",
        "交枝漾浅沦。",
        "味调方荐实，",
        "腊近又先春。",
        "缭绕缘云上，",
        "璘玢甃玉联。",
        "高高曾几折，",
        "极目瞰秋鸢。",
        "褊地难层土，",
        "因厓遂削成。",
        "浅深岚嶂色，",
        "尽向此中呈。",
        "绠汲岂无井，",
        "颠崖贵非浚。",
        "愿洒尘垢馀，",
        "一雨根茎润。",
        "雨合飞危砌，",
        "天开卷晓窗。",
        "齐平联郭柳，",
        "带绕抱城江。",
        "喷日舒红景，",
        "通蹊茂绿阴。",
        "终期王母摘，",
        "不羡武陵深。",
        "巉巉雪中峤，",
        "磊磊标方峭。",
        "勿为枕苍山，",
        "还当础清庙。",
        "初映钩如线，",
        "终衔镜似钩。",
        "远澄秋水色，",
        "高倚晓河流。",
        "不资冬日秀，",
        "为作暑天寒。",
        "先植诚非凤，",
        "来翔定是鸾。",
        "以上韦处厚作品《盛山十二诗》共12首      "
      ]
    }
  ]
}