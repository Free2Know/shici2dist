{
  "_id": "207988c7dde74e99b3c80aea9da18d87",
  "Name": "鲍防",
  "Description": "鲍防，字子慎，襄阳人。天宝末进士第，历福建江西观察使。贞元中，累礼部侍郎，迁工部尚书致仕。防善属文，尤工诗，与中书舍人谢良弼友善，时号鲍谢。诗八首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "上巳寄孟中丞",
      "PoetId": "207988c7dde74e99b3c80aea9da18d87",
      "PoetName": "鲍防",
      "Form": "七绝",
      "Tags": [
        "唐代",
        "鲍防"
      ],
      "Contents": [
        "世间禊事风流处，",
        "镜里云山若画屏。",
        "今日会稽王内史，",
        "好将宾客醉兰亭。"
      ]
    },
    {
      "_id": null,
      "Name": "人日陪宣州范中丞传正与范侍御……",
      "PoetId": "207988c7dde74e99b3c80aea9da18d87",
      "PoetName": "鲍防",
      "Form": "七律",
      "Tags": [
        "唐代",
        "鲍防"
      ],
      "Contents": [
        "人日春风绽早梅，",
        "谢家兄弟看花来。",
        "吴姬对酒歌千曲，",
        "秦女留人酒百杯。",
        "丝柳向空轻婉转，",
        "玉山看日渐裴回。",
        "流光易去欢难得，",
        "莫厌频频上此台。"
      ]
    },
    {
      "_id": null,
      "Name": "元日早朝行",
      "PoetId": "207988c7dde74e99b3c80aea9da18d87",
      "PoetName": "鲍防",
      "Form": "未知",
      "Tags": [
        "唐代",
        "鲍防"
      ],
      "Contents": [
        "乾元发生春为宗，",
        "盛德在木斗建东。",
        "东方岁星大明宫，",
        "南山喜气摇晴空。",
        "望云五等舞万玉，",
        "献寿一声出千峰。",
        "文昌随彩礼乐正，",
        "太平下直旌旗红。",
        "师旷应律调黄钟，",
        "王良运策调时龙。",
        "玄冥无事归朔土，",
        "青帝放身入朱宫。",
        "九韶九变五声里，",
        "四方四友一身中。",
        "天何言哉乐无穷，",
        "广成彭祖为三公。",
        "野臣潜随击壤老，",
        "日下鼓腹歌可封。"
      ]
    },
    {
      "_id": null,
      "Name": "杂感",
      "PoetId": "207988c7dde74e99b3c80aea9da18d87",
      "PoetName": "鲍防",
      "Form": "未知",
      "Tags": [
        "唐代",
        "鲍防"
      ],
      "Contents": [
        "汉家海内承平久，",
        "万国戎王皆稽首。",
        "天马常衔苜蓿花，",
        "胡人岁献葡萄酒。",
        "五月荔枝初破颜，",
        "朝离象郡夕函关。",
        "雁飞不到桂阳岭，",
        "马走先过林邑山。",
        "甘泉御果垂仙阁，",
        "日暮无人香自落。",
        "远物皆重近皆轻，",
        "鸡虽有德不如鹤。"
      ]
    },
    {
      "_id": null,
      "Name": "状江南·孟春",
      "PoetId": "207988c7dde74e99b3c80aea9da18d87",
      "PoetName": "鲍防",
      "Form": "五绝",
      "Tags": [
        "唐代",
        "鲍防"
      ],
      "Contents": [
        "江南孟春天，",
        "荇叶大如钱。",
        "白雪装梅树，",
        "青袍似葑田。"
      ]
    },
    {
      "_id": null,
      "Name": "秋暮忆中秋夜与王璠侍御赏月,因怆……",
      "PoetId": "207988c7dde74e99b3c80aea9da18d87",
      "PoetName": "鲍防",
      "Form": "未知",
      "Tags": [
        "唐代",
        "鲍防"
      ],
      "Contents": [
        "前月月明夜，",
        "美人同远光。",
        "清尘一以间，",
        "今夕坐相忘。",
        "风落芙蓉露，",
        "疑余绣被香。"
      ]
    },
    {
      "_id": null,
      "Name": "送薛补阙入朝",
      "PoetId": "207988c7dde74e99b3c80aea9da18d87",
      "PoetName": "鲍防",
      "Form": "七律",
      "Tags": [
        "唐代",
        "鲍防"
      ],
      "Contents": [
        "平原门下十馀人，",
        "独受恩多未杀身。",
        "每叹陆家兄弟少，",
        "更怜杨氏子孙贫。",
        "柴门岂断施行马，",
        "鲁酒那堪醉近臣。",
        "赖有军中遗令在，",
        "犹将谈笑对风尘。"
      ]
    }
  ]
}