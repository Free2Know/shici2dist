{
  "_id": "808f95c98d444c5abe8d3c14af2dca33",
  "Name": "孙氏",
  "Description": "孙氏乐昌（一作安）人，进士孟昌期妻也。善诗，每代夫作。一日忽曰：\"才思非妇人事。\"遂焚其集。诗三首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "白蜡烛诗",
      "PoetId": "808f95c98d444c5abe8d3c14af2dca33",
      "PoetName": "孙氏",
      "Form": "七绝",
      "Tags": [
        "唐代",
        "孙氏"
      ],
      "Contents": [
        "景胜银釭香比兰，",
        "一条白玉偪人寒。",
        "他时紫禁春风夜，",
        "醉草天书仔细看。"
      ]
    },
    {
      "_id": null,
      "Name": "谢人送酒",
      "PoetId": "808f95c98d444c5abe8d3c14af2dca33",
      "PoetName": "孙氏",
      "Form": "七绝",
      "Tags": [
        "唐代",
        "孙氏"
      ],
      "Contents": [
        "谢将清酒寄愁人，",
        "澄澈甘香气味真。",
        "好是绿窗风月夜，",
        "一杯摇荡满怀春。"
      ]
    },
    {
      "_id": null,
      "Name": "闻琴",
      "PoetId": "808f95c98d444c5abe8d3c14af2dca33",
      "PoetName": "孙氏",
      "Form": "七律",
      "Tags": [
        "唐代",
        "孙氏"
      ],
      "Contents": [
        "玉指朱弦轧复清，",
        "湘妃愁怨最难听。",
        "初疑飒飒凉风劲，",
        "又似萧萧暮雨零。",
        "近比流泉来碧嶂，",
        "远如玄鹤下青冥。",
        "夜深弹罢堪惆怅，",
        "露湿丛兰月满庭。"
      ]
    }
  ]
}