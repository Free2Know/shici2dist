{
  "_id": "dc6aa94a5878454c9521cd16cfc7ee4f",
  "Name": "裴光庭",
  "Description": "裴光庭，字连城，绛州闻喜人，行俭之子。母库狄氏，则天时召入宫，甚见亲待，光庭由是累迁太常丞，以武三思婿坐贬郢州司马。开元中，擢兵部郎中，从东封还，拜中书侍郎，同平章事。从谒诸陵，拜侍中，兼吏部尚书，加弘文馆学士。撰《瑶山往则》、《维城前规》二篇献之，手制褒美。其为吏部，因行俭长名榜。为循资格，并促选限。任门下省主事阎麟之专主选官，每麟之裁定，光庭随而下笔。时人语曰：\"麟之口，光庭手。\"博士孙琬以其用循资格非奖劝之道。谥为克。诗一首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "奉和御制左丞相说右丞相璟太子少傅……",
      "PoetId": "dc6aa94a5878454c9521cd16cfc7ee4f",
      "PoetName": "裴光庭",
      "Form": "未知",
      "Tags": [
        "唐代",
        "裴光庭"
      ],
      "Contents": [
        "乐贤闻往诰，",
        "褒德偶兹辰。",
        "端揆升元老，",
        "师谋择累仁。",
        "紫庭崇让毕，",
        "粉署礼容陈。",
        "既荷恩荣旧，",
        "俱承宠命新。",
        "天文悬瑞色，",
        "圣酒泛华茵。",
        "杂遝喧箫鼓，",
        "欢娱洽搢绅。",
        "掖垣招近侍，",
        "虚薄侧清尘。",
        "共保坚贞节，",
        "常期雨露均。"
      ]
    }
  ]
}