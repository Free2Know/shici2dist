{
  "_id": "349e2d2a4c264fde864fdb0c4ecc9419",
  "Name": "潘咸",
  "Description": "潘咸（一作成、诚）与喻凫同时，集一卷。今存诗五首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "句",
      "PoetId": "349e2d2a4c264fde864fdb0c4ecc9419",
      "PoetName": "潘咸",
      "Form": "七律",
      "Tags": [
        "唐代",
        "潘咸"
      ],
      "Contents": [
        "栈踏猿声暮，",
        "江看剑影秋。",
        "僧老白云上，",
        "磬寒高鸟边。",
        "心已同猿狖，",
        "不闻人是非。",
        "行人渡流水，",
        "白马入前山。",
        "秋深雪满黄金塞，",
        "夜夜鸿声入汉阳。"
      ]
    },
    {
      "_id": null,
      "Name": "登明戍堡",
      "PoetId": "349e2d2a4c264fde864fdb0c4ecc9419",
      "PoetName": "潘咸",
      "Form": "五律",
      "Tags": [
        "唐代",
        "潘咸"
      ],
      "Contents": [
        "来经古城上，",
        "极目思无穷。",
        "寇尽烟萝外，",
        "人归蔓草中。",
        "峰峦当阙古，",
        "堞垒对云空。",
        "不见昔名将，",
        "徒称有战功。"
      ]
    },
    {
      "_id": null,
      "Name": "舟行",
      "PoetId": "349e2d2a4c264fde864fdb0c4ecc9419",
      "PoetName": "潘咸",
      "Form": "七绝",
      "Tags": [
        "唐代",
        "潘咸"
      ],
      "Contents": [
        "平沙极浦无人度，",
        "犹系孤舟寒草西。",
        "半夜起看潮上月，",
        "万山中有一猿啼。"
      ]
    },
    {
      "_id": null,
      "Name": "芍药",
      "PoetId": "349e2d2a4c264fde864fdb0c4ecc9419",
      "PoetName": "潘咸",
      "Form": "五律",
      "Tags": [
        "唐代",
        "潘咸"
      ],
      "Contents": [
        "闲来竹亭赏，",
        "赏极蕊珠宫。",
        "叶已尽余翠，",
        "花才半展红。",
        "媚欺桃李色，",
        "香夺绮罗风。",
        "每到春残日，",
        "芳华处处同。"
      ]
    },
    {
      "_id": null,
      "Name": "送僧",
      "PoetId": "349e2d2a4c264fde864fdb0c4ecc9419",
      "PoetName": "潘咸",
      "Form": "七绝",
      "Tags": [
        "唐代",
        "潘咸"
      ],
      "Contents": [
        "阙下僧归山顶寺，",
        "却看朝日下方明。",
        "莫道野人寻不见，",
        "半天云里有钟声。"
      ]
    },
    {
      "_id": null,
      "Name": "送陈明府之任",
      "PoetId": "349e2d2a4c264fde864fdb0c4ecc9419",
      "PoetName": "潘咸",
      "Form": "五律",
      "Tags": [
        "唐代",
        "潘咸"
      ],
      "Contents": [
        "客见天台县，",
        "闾阎树色间。",
        "骖回几临水，",
        "带缓独开山。",
        "吏散落花尽，",
        "人居远岛闲。",
        "过于老莱子，",
        "端简独承颜。"
      ]
    },
    {
      "_id": null,
      "Name": "长安春暮",
      "PoetId": "349e2d2a4c264fde864fdb0c4ecc9419",
      "PoetName": "潘咸",
      "Form": "七绝",
      "Tags": [
        "唐代",
        "潘咸"
      ],
      "Contents": [
        "客在关西春暮夜，",
        "还同江外已清明。",
        "三更独立看花月，",
        "惟欠子规啼一声。"
      ]
    }
  ]
}