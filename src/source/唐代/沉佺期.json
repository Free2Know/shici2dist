{
  "_id": "557555cd44444dc9a3419ce3ec4139ee",
  "Name": "沉佺期",
  "Description": "",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "杂曲歌辞·古别离",
      "PoetId": "557555cd44444dc9a3419ce3ec4139ee",
      "PoetName": "沉佺期",
      "Form": "未知",
      "Tags": [
        "唐代",
        "沉佺期"
      ],
      "Contents": [
        "白水东悠悠，",
        "中有西行舟。",
        "舟行有返棹，",
        "水去无还流。",
        "奈何生别者，",
        "戚戚怀远游。",
        "远游谁当惜，",
        "所悲会难收。",
        "自君间芳屣，",
        "青阳四五遒。",
        "皓月掩兰室，",
        "光风虚蕙楼。",
        "相思无明晦，",
        "长叹累冬秋。",
        "离居分迟暮，",
        "驾高何淹留。"
      ]
    },
    {
      "_id": null,
      "Name": "杂曲歌辞·独不见",
      "PoetId": "557555cd44444dc9a3419ce3ec4139ee",
      "PoetName": "沉佺期",
      "Form": "七律",
      "Tags": [
        "唐代",
        "沉佺期"
      ],
      "Contents": [
        "卢家小妇郁金堂，",
        "海燕双栖玳瑁梁。",
        "九月寒砧催下叶，",
        "十年征戍忆辽阳。",
        "白狼河北音书断，",
        "丹凤城南秋夜长。",
        "谁知含愁独不见，",
        "使妾明月照流黄。"
      ]
    },
    {
      "_id": null,
      "Name": "杂歌谣辞·古歌",
      "PoetId": "557555cd44444dc9a3419ce3ec4139ee",
      "PoetName": "沉佺期",
      "Form": "未知",
      "Tags": [
        "唐代",
        "沉佺期"
      ],
      "Contents": [
        "落叶流风向玉台，",
        "夜寒秋思洞房开。",
        "水精帘外金波下，",
        "云母窗前银河回。",
        "玉阶阴阴苔藓色，",
        "君王履綦难再得。",
        "璇闺窈窕秋夜长，",
        "绣户徘徊秋月光。",
        "燕姬彩帐芙蓉色，",
        "秦子金炉兰麝香。",
        "北斗七星横夜半，",
        "清歌一曲断君肠。"
      ]
    },
    {
      "_id": null,
      "Name": "琴曲歌辞·霹雳引",
      "PoetId": "557555cd44444dc9a3419ce3ec4139ee",
      "PoetName": "沉佺期",
      "Form": "未知",
      "Tags": [
        "唐代",
        "沉佺期"
      ],
      "Contents": [
        "岁七月，",
        "火伏而金生。",
        "客有鼓瑟于门者，",
        "奏霹雳之商声。",
        "始戛羽以騞砉，",
        "终扣宫而砰铃。",
        "电耀耀兮龙跃，",
        "雷阗阗兮雨冥。",
        "气呜唅以会雅，",
        "态欻翕以横生。",
        "有如驱千旗，",
        "制五兵，",
        "截荒虺，",
        "斫长鲸。",
        "孰与广陵比，",
        "意别鹤俦精而已。",
        "俾我雄子魄动，",
        "毅夫发立，",
        "怀恩不浅，",
        "武义双辑。",
        "视胡若芥，",
        "翦羯如拾。",
        "岂徒慨慷中筵，",
        "备群娱之翕习哉。"
      ]
    },
    {
      "_id": null,
      "Name": "相和歌辞·凤笙曲",
      "PoetId": "557555cd44444dc9a3419ce3ec4139ee",
      "PoetName": "沉佺期",
      "Form": "五律",
      "Tags": [
        "唐代",
        "沉佺期"
      ],
      "Contents": [
        "忆昔王子晋，",
        "凤笙游云空。",
        "挥手弄白日，",
        "安能恋青宫。",
        "岂无婵娟子，",
        "结念罗帐中。",
        "怜寿不贵色，",
        "身世两无穷。"
      ]
    }
  ]
}