{
  "_id": "530d8042b2ce4987b446e298f896b07b",
  "Name": "韦皋",
  "Description": "韦皋，字城武（一作武臣），京兆人。始仕为建陵挽郎。张镒节度凤翔，署营田判官。德宗狩奉天，授陇州刺史。置奉义军，拜节度使。帝自梁洋还，召为左金吾卫将军，迁大将军。贞元元年，出为剑南西川节度使，在蜀二十余年，封南康郡王。诗三首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "天池晚棹",
      "PoetId": "530d8042b2ce4987b446e298f896b07b",
      "PoetName": "韦皋",
      "Form": "七律",
      "Tags": [
        "唐代",
        "韦皋"
      ],
      "Contents": [
        "雨霁天池生意足，",
        "花间谁咏采莲曲。",
        "舟浮十里芰荷香，",
        "歌发一声山水绿。",
        "春暧鱼抛水面纶，",
        "晚晴鹭立波心玉。",
        "扣舷归载月黄昏，",
        "直至更深不假烛。"
      ]
    },
    {
      "_id": null,
      "Name": "忆玉箫",
      "PoetId": "530d8042b2ce4987b446e298f896b07b",
      "PoetName": "韦皋",
      "Form": "七绝",
      "Tags": [
        "唐代",
        "韦皋"
      ],
      "Contents": [
        "黄雀衔来已数春，",
        "别时留解赠佳人。",
        "长江不见鱼书至，",
        "为遣相思梦入秦。"
      ]
    }
  ]
}