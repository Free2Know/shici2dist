{
  "_id": "865ae94fa6e345e38747f0c2d33a3bbe",
  "Name": "马周",
  "Description": "马周，字宾王，清河茌平人。孤贫好学，尤精诗传。初入关，舍中郎将常何家。贞观中，代为草疏。何武人，上怪其能，对以臣家客马周为之，召见大悦，授监察御史。数言事，无不嘉纳，累迁中书令。太宗尝赐以飞白书曰：鸾凤凌云，必资羽翼。股肱之寄，诚在忠良。集十卷，今存诗一首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "凌朝浮江旅思",
      "PoetId": "865ae94fa6e345e38747f0c2d33a3bbe",
      "PoetName": "马周",
      "Form": "五律",
      "Tags": [
        "唐代",
        "马周"
      ],
      "Contents": [
        "太清上初日，",
        "春水送孤舟。",
        "山远疑无树，",
        "潮平似不流。",
        "岸花开且落，",
        "江鸟没还浮。",
        "羁望伤千里，",
        "长歌遣四愁。"
      ]
    }
  ]
}