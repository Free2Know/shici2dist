{
  "_id": "7d99f498af0f4658b517c7d093c3010e",
  "Name": "韦元甫",
  "Description": "韦元甫，初任白马尉。采访使韦陟深器之，奏充支使。累迁苏州刺史、浙江西道团练观度等使。大历初，征拜尚书右丞，出为淮南节度使。诗一首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "木兰歌",
      "PoetId": "7d99f498af0f4658b517c7d093c3010e",
      "PoetName": "韦元甫",
      "Form": "未知",
      "Tags": [
        "唐代",
        "韦元甫"
      ],
      "Contents": [
        "木兰抱杼嗟，",
        "借问复为谁。",
        "欲闻所戚戚，",
        "感激强其颜。",
        "老父隶兵籍，",
        "气力日衰耗。",
        "岂足万里行，",
        "有子复尚少。",
        "胡沙没马足，",
        "朔风裂人肤。",
        "老父旧羸病，",
        "何以强自扶。",
        "木兰代父去，",
        "秣马备戎行。",
        "易却纨绮裳，",
        "洗却铅粉妆。",
        "驰马赴军幕，",
        "慷慨携干将。",
        "朝屯雪山下，",
        "暮宿青海傍。",
        "夜袭燕支虏，",
        "更携于阗羌。",
        "将军得胜归，",
        "士卒还故乡。",
        "父母见木兰，",
        "喜极成悲伤。",
        "木兰能承父母颜，",
        "却卸巾鞲理丝簧。",
        "昔为烈士雄，",
        "今为娇子容。",
        "亲戚持酒贺父母，",
        "始知生女与男同。",
        "门前旧军都，",
        "十年共崎岖。",
        "本结弟兄交，",
        "死战誓不渝。",
        "今者见木兰，",
        "言声虽是颜貌殊。",
        "惊愕不敢前，",
        "叹息徒嘻吁。",
        "世有臣子心，",
        "能如木兰节。",
        "忠孝两不渝，",
        "千古之名焉可灭。"
      ]
    }
  ]
}