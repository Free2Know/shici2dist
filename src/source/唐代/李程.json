{
  "_id": "3bcc550f75df4f58ade03638cd3a8231",
  "Name": "李程",
  "Description": "李程，字表臣，陇西人。贞元十二年，登进士第。累辟使府，为监察御史，充翰林学士。元和中，知制诰，拜礼部侍郎。敬宗即位，以吏部侍郎同平章事。后罢为河东节度使。程在翰苑，日过八砖乃至，时号八砖学士。诗五首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "春台晴望",
      "PoetId": "3bcc550f75df4f58ade03638cd3a8231",
      "PoetName": "李程",
      "Form": "未知",
      "Tags": [
        "唐代",
        "李程"
      ],
      "Contents": [
        "曲台送春目，",
        "景物丽新晴。",
        "霭霭烟收翠，",
        "忻忻木向荣。",
        "静看迟日上，",
        "闲爱野云平。",
        "风慢游丝转，",
        "天开远水明。",
        "登高尘虑息，",
        "观徼道心清。",
        "更有迁乔意，",
        "翩翩出谷莺。"
      ]
    },
    {
      "_id": null,
      "Name": "玉壶冰",
      "PoetId": "3bcc550f75df4f58ade03638cd3a8231",
      "PoetName": "李程",
      "Form": "词",
      "Tags": [
        "唐代",
        "李程"
      ],
      "Contents": [
        "琢玉性惟坚，",
        "成壶体更圆。",
        "虚心含众象，",
        "应物受寒泉。",
        "温润资天质，",
        "清贞禀自然。",
        "日融光乍散，",
        "雪照色逾鲜。",
        "至鉴功宁宰，",
        "无私照岂偏。",
        "明将水镜对，",
        "白与粉闱连。",
        "拂拭终为美，",
        "提携伫见传。",
        "勿令毫发累，",
        "遗恨鲍公篇。"
      ]
    },
    {
      "_id": null,
      "Name": "观庆云图",
      "PoetId": "3bcc550f75df4f58ade03638cd3a8231",
      "PoetName": "李程",
      "Form": "未知",
      "Tags": [
        "唐代",
        "李程"
      ],
      "Contents": [
        "五云从表瑞，",
        "藻绘宛成图。",
        "柯叶何时改，",
        "丹青此不渝。",
        "非烟色尚丽，",
        "似盖状应殊。",
        "渥彩看犹在，",
        "轻阴望已无。",
        "方将遇翠幄，",
        "那羡起苍梧。",
        "欲识从龙处，",
        "今逢圣合符。"
      ]
    },
    {
      "_id": null,
      "Name": "赋得竹箭有筠",
      "PoetId": "3bcc550f75df4f58ade03638cd3a8231",
      "PoetName": "李程",
      "Form": "未知",
      "Tags": [
        "唐代",
        "李程"
      ],
      "Contents": [
        "常爱凌寒竹，",
        "坚贞可喻人。",
        "能将先进礼，",
        "义与后凋邻。",
        "冉冉犹全节，",
        "青青尚有筠。",
        "陶钧二仪内，",
        "柯叶四时春。",
        "待凤花仍吐，",
        "停霜色更新。",
        "方持不易操，",
        "对此欲观身。"
      ]
    },
    {
      "_id": null,
      "Name": "赠毛仙翁",
      "PoetId": "3bcc550f75df4f58ade03638cd3a8231",
      "PoetName": "李程",
      "Form": "七律",
      "Tags": [
        "唐代",
        "李程"
      ],
      "Contents": [
        "茫茫尘累愧腥膻，",
        "强把蜉蝣望列仙。",
        "闲指紫霄峰下路，",
        "却归白鹿洞中天。",
        "吹箫凤去经何代，",
        "茹玉方传得几年。",
        "他日更来人世看，",
        "又应东海变桑田。"
      ]
    }
  ]
}