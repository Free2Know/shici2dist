{
  "_id": "c6c94ffc7ccd42e99b20411011768dc8",
  "Name": "陆畅",
  "Description": "陆畅，字达夫，吴郡人。元和元年登进士第，为皇太子僚属。后官凤翔少尹。诗一卷。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "下第后病中",
      "PoetId": "c6c94ffc7ccd42e99b20411011768dc8",
      "PoetName": "陆畅",
      "Form": "七绝",
      "Tags": [
        "唐代",
        "陆畅"
      ],
      "Contents": [
        "献玉频年命未通，",
        "穷秋成病悟真空。",
        "笑看朝市趋名者，",
        "不病那知在病中。"
      ]
    },
    {
      "_id": null,
      "Name": "云安公主下降奉诏作催妆诗",
      "PoetId": "c6c94ffc7ccd42e99b20411011768dc8",
      "PoetName": "陆畅",
      "Form": "五律",
      "Tags": [
        "唐代",
        "陆畅"
      ],
      "Contents": [
        "云安公主贵，",
        "出嫁五侯家。",
        "天母亲调粉，",
        "日兄怜赐花。",
        "催铺百子帐，",
        "待障七香车。",
        "借问妆成未，",
        "东方欲晓霞。"
      ]
    },
    {
      "_id": null,
      "Name": "云安公主出降杂咏催妆二首",
      "PoetId": "c6c94ffc7ccd42e99b20411011768dc8",
      "PoetName": "陆畅",
      "Form": "七律",
      "Tags": [
        "唐代",
        "陆畅"
      ],
      "Contents": [
        "天上琼花不避秋，",
        "今宵织女嫁牵牛。",
        "万人惟待乘鸾出，",
        "乞巧齐登明月楼。",
        "少妆银粉饰金钿，",
        "端正天花贵自然。",
        "闻道禁中时节异，",
        "九秋香满镜台前。"
      ]
    },
    {
      "_id": null,
      "Name": "出蓝田关寄董使君",
      "PoetId": "c6c94ffc7ccd42e99b20411011768dc8",
      "PoetName": "陆畅",
      "Form": "七绝",
      "Tags": [
        "唐代",
        "陆畅"
      ],
      "Contents": [
        "万里烟萝锦帐间，",
        "云迎水送度蓝关。",
        "七盘九折难行处，",
        "尽是龚黄界外山。"
      ]
    },
    {
      "_id": null,
      "Name": "别刘端公",
      "PoetId": "c6c94ffc7ccd42e99b20411011768dc8",
      "PoetName": "陆畅",
      "Form": "五绝",
      "Tags": [
        "唐代",
        "陆畅"
      ],
      "Contents": [
        "连骑出都门，",
        "秋蝉噪高柳。",
        "落日辞故人，",
        "自醉不关酒。"
      ]
    },
    {
      "_id": null,
      "Name": "坐障",
      "PoetId": "c6c94ffc7ccd42e99b20411011768dc8",
      "PoetName": "陆畅",
      "Form": "七绝",
      "Tags": [
        "唐代",
        "陆畅"
      ],
      "Contents": [
        "白玉为竿丁字成，",
        "黄金绣带短长轻。",
        "强遮天上花颜色，",
        "不隔云中语笑声。"
      ]
    },
    {
      "_id": null,
      "Name": "夜到泗州酬崔使君",
      "PoetId": "c6c94ffc7ccd42e99b20411011768dc8",
      "PoetName": "陆畅",
      "Form": "七绝",
      "Tags": [
        "唐代",
        "陆畅"
      ],
      "Contents": [
        "徐城洪尽到淮头，",
        "月里山河见泗州。",
        "闻道泗滨清庙磬，",
        "雅声今在谢家楼。"
      ]
    },
    {
      "_id": null,
      "Name": "太子刘舍人邀看花",
      "PoetId": "c6c94ffc7ccd42e99b20411011768dc8",
      "PoetName": "陆畅",
      "Form": "七绝",
      "Tags": [
        "唐代",
        "陆畅"
      ],
      "Contents": [
        "年少风流七品官，",
        "朱衣白马冶游盘。",
        "负心不报春光主，",
        "几处偷看红牡丹。"
      ]
    },
    {
      "_id": null,
      "Name": "宿陕府北楼奉酬崔大夫二首",
      "PoetId": "c6c94ffc7ccd42e99b20411011768dc8",
      "PoetName": "陆畅",
      "Form": "七律",
      "Tags": [
        "唐代",
        "陆畅"
      ],
      "Contents": [
        "楼压黄河山满坐，",
        "风清水凉谁忍卧。",
        "人定军州禁漏传，",
        "不妨秋月城头过。",
        "一别朱门三四春，",
        "再来应笑尚风尘。",
        "昨宵唯有楼前月，",
        "识是谢公诗酒人。"
      ]
    },
    {
      "_id": null,
      "Name": "山出云",
      "PoetId": "c6c94ffc7ccd42e99b20411011768dc8",
      "PoetName": "陆畅",
      "Form": "未知",
      "Tags": [
        "唐代",
        "陆畅"
      ],
      "Contents": [
        "灵山蓄云彩，",
        "纷郁出清晨。",
        "望树繁花白，",
        "看峰小雪新。",
        "映松张盖影，",
        "依涧布鱼鳞。",
        "高似从龙处，",
        "低如触石频。",
        "浓光藏半岫，",
        "浅色类飘尘。",
        "玉叶开天际，",
        "遥怜占早春。"
      ]
    },
    {
      "_id": null,
      "Name": "帘",
      "PoetId": "c6c94ffc7ccd42e99b20411011768dc8",
      "PoetName": "陆畅",
      "Form": "七绝",
      "Tags": [
        "唐代",
        "陆畅"
      ],
      "Contents": [
        "劳将素手卷虾须，",
        "琼室流光更缀珠。",
        "玉漏报来过半夜，",
        "可怜潘岳立踟蹰。"
      ]
    },
    {
      "_id": null,
      "Name": "惊雪",
      "PoetId": "c6c94ffc7ccd42e99b20411011768dc8",
      "PoetName": "陆畅",
      "Form": "五绝",
      "Tags": [
        "唐代",
        "陆畅"
      ],
      "Contents": [
        "怪得北风急，",
        "前庭如月辉。",
        "天人宁许巧，",
        "剪水作花飞。"
      ]
    },
    {
      "_id": null,
      "Name": "成都赠别席夔",
      "PoetId": "c6c94ffc7ccd42e99b20411011768dc8",
      "PoetName": "陆畅",
      "Form": "七绝",
      "Tags": [
        "唐代",
        "陆畅"
      ],
      "Contents": [
        "不值分流二江水，",
        "定应犹得且同行。",
        "三千里外情人别，",
        "更被子规啼数声。"
      ]
    },
    {
      "_id": null,
      "Name": "成都送别费冠卿",
      "PoetId": "c6c94ffc7ccd42e99b20411011768dc8",
      "PoetName": "陆畅",
      "Form": "七绝",
      "Tags": [
        "唐代",
        "陆畅"
      ],
      "Contents": [
        "红椒花落桂花开，",
        "万里同游俱未回。",
        "莫厌客中频送客，",
        "思乡独上望乡台。"
      ]
    },
    {
      "_id": null,
      "Name": "扇",
      "PoetId": "c6c94ffc7ccd42e99b20411011768dc8",
      "PoetName": "陆畅",
      "Form": "七绝",
      "Tags": [
        "唐代",
        "陆畅"
      ],
      "Contents": [
        "宝扇持来入禁宫，",
        "本教花下动香风。",
        "姮娥须逐彩云降，",
        "不可通宵在月中。"
      ]
    },
    {
      "_id": null,
      "Name": "新晴爱月",
      "PoetId": "c6c94ffc7ccd42e99b20411011768dc8",
      "PoetName": "陆畅",
      "Form": "七绝",
      "Tags": [
        "唐代",
        "陆畅"
      ],
      "Contents": [
        "野性平生惟爱月，",
        "新晴半夜睹蝉娟。",
        "起来自擘纱窗破，",
        "恰漏清光落枕前。"
      ]
    },
    {
      "_id": null,
      "Name": "望毛女峰",
      "PoetId": "c6c94ffc7ccd42e99b20411011768dc8",
      "PoetName": "陆畅",
      "Form": "七绝",
      "Tags": [
        "唐代",
        "陆畅"
      ],
      "Contents": [
        "我种东峰千叶莲，",
        "此峰毛女始求仙。",
        "今朝暗算当时事，",
        "已是人间七万年。"
      ]
    },
    {
      "_id": null,
      "Name": "游城东王驸马亭",
      "PoetId": "c6c94ffc7ccd42e99b20411011768dc8",
      "PoetName": "陆畅",
      "Form": "七绝",
      "Tags": [
        "唐代",
        "陆畅"
      ],
      "Contents": [
        "城外无尘水间松，",
        "秋天木落见山容。",
        "共寻萧史江亭去，",
        "一望终南紫阁峰。"
      ]
    },
    {
      "_id": null,
      "Name": "疾愈步庭花",
      "PoetId": "c6c94ffc7ccd42e99b20411011768dc8",
      "PoetName": "陆畅",
      "Form": "七绝",
      "Tags": [
        "唐代",
        "陆畅"
      ],
      "Contents": [
        "桃红李白觉春归，",
        "强步闲庭力尚微。",
        "从困不扶灵寿杖，",
        "恐惊花里早莺飞。"
      ]
    },
    {
      "_id": null,
      "Name": "筹笔店江亭",
      "PoetId": "c6c94ffc7ccd42e99b20411011768dc8",
      "PoetName": "陆畅",
      "Form": "七绝",
      "Tags": [
        "唐代",
        "陆畅"
      ],
      "Contents": [
        "九折岩边下马行，",
        "江亭暂歇听江声。",
        "白云绿树不关我，",
        "枉与樵人乐一生。"
      ]
    },
    {
      "_id": null,
      "Name": "蔷薇花",
      "PoetId": "c6c94ffc7ccd42e99b20411011768dc8",
      "PoetName": "陆畅",
      "Form": "七绝",
      "Tags": [
        "唐代",
        "陆畅"
      ],
      "Contents": [
        "锦窠花朵灯丛醉，",
        "翠叶眉稠裛露垂。",
        "莫引美人来架下，",
        "恐惊红片落燕支。"
      ]
    },
    {
      "_id": null,
      "Name": "解内人嘲",
      "PoetId": "c6c94ffc7ccd42e99b20411011768dc8",
      "PoetName": "陆畅",
      "Form": "七绝",
      "Tags": [
        "唐代",
        "陆畅"
      ],
      "Contents": [
        "粉面仙郎选圣朝，",
        "偶逢秦女学吹箫。",
        "须教翡翠闻王母，",
        "不奈乌鸢噪鹊桥。"
      ]
    },
    {
      "_id": null,
      "Name": "赠贺若少府",
      "PoetId": "c6c94ffc7ccd42e99b20411011768dc8",
      "PoetName": "陆畅",
      "Form": "七绝",
      "Tags": [
        "唐代",
        "陆畅"
      ],
      "Contents": [
        "十日广陵城里住，",
        "听君花下抚金徽。",
        "新声指上怀中纸，",
        "莫怪潜偷数曲归。"
      ]
    },
    {
      "_id": null,
      "Name": "送崔员外使回入京金钩驿逢因赠",
      "PoetId": "c6c94ffc7ccd42e99b20411011768dc8",
      "PoetName": "陆畅",
      "Form": "七绝",
      "Tags": [
        "唐代",
        "陆畅"
      ],
      "Contents": [
        "六星宫里一星归，",
        "行到金钩近紫微。",
        "侍史别来经岁月，",
        "今宵应梦护香衣。"
      ]
    },
    {
      "_id": null,
      "Name": "送李山人归山",
      "PoetId": "c6c94ffc7ccd42e99b20411011768dc8",
      "PoetName": "陆畅",
      "Form": "七绝",
      "Tags": [
        "唐代",
        "陆畅"
      ],
      "Contents": [
        "来从千山万山里，",
        "归向千山万山去。",
        "山中白云千万重，",
        "却望人间不知处。"
      ]
    },
    {
      "_id": null,
      "Name": "送深上人归江南",
      "PoetId": "c6c94ffc7ccd42e99b20411011768dc8",
      "PoetName": "陆畅",
      "Form": "七绝",
      "Tags": [
        "唐代",
        "陆畅"
      ],
      "Contents": [
        "留得莲花偈付谁，",
        "独携金策欲归时。",
        "江南无限萧家寺，",
        "曾与白云何处期。"
      ]
    },
    {
      "_id": null,
      "Name": "送独孤秀才下第归太白山",
      "PoetId": "c6c94ffc7ccd42e99b20411011768dc8",
      "PoetName": "陆畅",
      "Form": "七绝",
      "Tags": [
        "唐代",
        "陆畅"
      ],
      "Contents": [
        "逸翮暂时成落羽，",
        "将归太白赏灵踪。",
        "须寻最近碧霄处，",
        "拟倩和云买一峰。"
      ]
    },
    {
      "_id": null,
      "Name": "长安新晴",
      "PoetId": "c6c94ffc7ccd42e99b20411011768dc8",
      "PoetName": "陆畅",
      "Form": "七绝",
      "Tags": [
        "唐代",
        "陆畅"
      ],
      "Contents": [
        "九重深浅人不知，",
        "金殿玉楼倚朝日。",
        "一夜城中新雨晴，",
        "御沟流得宫花出。"
      ]
    },
    {
      "_id": null,
      "Name": "闻早蝉",
      "PoetId": "c6c94ffc7ccd42e99b20411011768dc8",
      "PoetName": "陆畅",
      "Form": "五绝",
      "Tags": [
        "唐代",
        "陆畅"
      ],
      "Contents": [
        "落日早蝉急，",
        "客心闻更愁。",
        "一声来枕上，",
        "梦里故园秋。"
      ]
    },
    {
      "_id": null,
      "Name": "阶",
      "PoetId": "c6c94ffc7ccd42e99b20411011768dc8",
      "PoetName": "陆畅",
      "Form": "七绝",
      "Tags": [
        "唐代",
        "陆畅"
      ],
      "Contents": [
        "甃玉编金次第平，",
        "花纹隐起踏无声。",
        "几重便上华堂里，",
        "得见天人吹凤笙。"
      ]
    },
    {
      "_id": null,
      "Name": "陕州逢窦巩同宿，寄江陵韦协律",
      "PoetId": "c6c94ffc7ccd42e99b20411011768dc8",
      "PoetName": "陆畅",
      "Form": "七绝",
      "Tags": [
        "唐代",
        "陆畅"
      ],
      "Contents": [
        "共出丘门岁九霜，",
        "相逢凄怆对离觞。",
        "荆南为报韦从事，",
        "一宿同眠御史床。"
      ]
    },
    {
      "_id": null,
      "Name": "题商山庙",
      "PoetId": "c6c94ffc7ccd42e99b20411011768dc8",
      "PoetName": "陆畅",
      "Form": "七绝",
      "Tags": [
        "唐代",
        "陆畅"
      ],
      "Contents": [
        "商洛秦时四老翁，",
        "人传羽化此山空。",
        "若无仙眼何由见，",
        "总在庙前花洞中。"
      ]
    },
    {
      "_id": null,
      "Name": "题悟公禅堂",
      "PoetId": "c6c94ffc7ccd42e99b20411011768dc8",
      "PoetName": "陆畅",
      "Form": "七绝",
      "Tags": [
        "唐代",
        "陆畅"
      ],
      "Contents": [
        "临坛付法十三春，",
        "家本长城若下人。",
        "芸阁少年应不识，",
        "南山钞主是前身。"
      ]
    },
    {
      "_id": null,
      "Name": "题独孤少府园林",
      "PoetId": "c6c94ffc7ccd42e99b20411011768dc8",
      "PoetName": "陆畅",
      "Form": "七绝",
      "Tags": [
        "唐代",
        "陆畅"
      ],
      "Contents": [
        "四面青山是四邻，",
        "烟霞成伴草成茵。",
        "年年洞口桃花发，",
        "不记曾经迷几人。"
      ]
    },
    {
      "_id": null,
      "Name": "题自然观",
      "PoetId": "c6c94ffc7ccd42e99b20411011768dc8",
      "PoetName": "陆畅",
      "Form": "七绝",
      "Tags": [
        "唐代",
        "陆畅"
      ],
      "Contents": [
        "剑阁门西第一峰，",
        "道陵成道有高踪。",
        "行人若上升仙处，",
        "须拨白云三四重。"
      ]
    }
  ]
}