{
  "_id": "8b9a46f896864f408000817dc2dbc97e",
  "Name": "崔护",
  "Description": "崔护，字殷功，博陵人。贞元十二年登第。终岭南节度使。诗六首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "三月五日陪裴大夫泛长沙东湖",
      "PoetId": "8b9a46f896864f408000817dc2dbc97e",
      "PoetName": "崔护",
      "Form": "未知",
      "Tags": [
        "唐代",
        "崔护"
      ],
      "Contents": [
        "上巳馀风景，",
        "芳辰集远坰。",
        "彩舟浮泛荡，",
        "绣毂下娉婷。",
        "林树回葱蒨，",
        "笙歌入杳冥。",
        "湖光迷翡翠，",
        "草色醉蜻蜓。",
        "鸟弄桐花日，",
        "鱼翻谷雨萍。",
        "从今留胜会，",
        "谁看画兰亭。"
      ]
    },
    {
      "_id": null,
      "Name": "五月水边柳",
      "PoetId": "8b9a46f896864f408000817dc2dbc97e",
      "PoetName": "崔护",
      "Form": "未知",
      "Tags": [
        "唐代",
        "崔护"
      ],
      "Contents": [
        "结根挺涯涘，",
        "垂影覆清浅。",
        "睡脸寒未开，",
        "懒腰晴更软。",
        "摇空条已重，",
        "拂水带方展。",
        "似醉烟景凝，",
        "如愁月露泫。",
        "丝长鱼误恐，",
        "枝弱禽惊践。",
        "长别几多情，",
        "含春任攀搴。"
      ]
    },
    {
      "_id": null,
      "Name": "山鸡舞石镜",
      "PoetId": "8b9a46f896864f408000817dc2dbc97e",
      "PoetName": "崔护",
      "Form": "未知",
      "Tags": [
        "唐代",
        "崔护"
      ],
      "Contents": [
        "庐峰开石镜，",
        "人说舞山鸡。",
        "物象纤无隐，",
        "禽情只自迷。",
        "景当烟雾歇，",
        "心喜锦翎齐。",
        "宛转乌呈彩，",
        "婆娑凤欲栖。",
        "何言资羽族，",
        "在地得天倪。",
        "应笑翰音者，",
        "终朝饮败醯。"
      ]
    },
    {
      "_id": null,
      "Name": "郡斋三月下旬作",
      "PoetId": "8b9a46f896864f408000817dc2dbc97e",
      "PoetName": "崔护",
      "Form": "五律",
      "Tags": [
        "唐代",
        "崔护"
      ],
      "Contents": [
        "春事日已歇，",
        "池塘旷幽寻。",
        "残红披独坠，",
        "嫩绿间浅深。",
        "偃仰卷芳褥，",
        "顾步爱新阴。",
        "谋春未及竟，",
        "夏初遽见侵。"
      ]
    },
    {
      "_id": null,
      "Name": "题都城南庄",
      "PoetId": "8b9a46f896864f408000817dc2dbc97e",
      "PoetName": "崔护",
      "Form": "七绝",
      "Tags": [
        "唐代",
        "崔护"
      ],
      "Contents": [
        "去年今日此门中，",
        "人面桃花相映红。",
        "人面不知何处去，",
        "桃花依旧笑春风。"
      ]
    }
  ]
}