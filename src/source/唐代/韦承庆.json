{
  "_id": "b9b97510ebe946fb99bd48ee936b70c5",
  "Name": "韦承庆",
  "Description": "韦承庆，字延休，郑州阳武人。事继母以孝闻，举进士，官太子司议，屡有谏纳。长寿中，累迁凤阁侍郎，三掌天官选事，铨授平允，寻知政事。神龙初，坐附张易之，流岭表。起为秘书少监，授黄门侍郎，未拜卒。  集六十卷，今存诗七首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "凌朝浮江旅思",
      "PoetId": "b9b97510ebe946fb99bd48ee936b70c5",
      "PoetName": "韦承庆",
      "Form": "五律",
      "Tags": [
        "唐代",
        "韦承庆"
      ],
      "Contents": [
        "天晴上初日，",
        "春水送孤舟。",
        "山远疑无树，",
        "潮平似不流。",
        "岸花开且落，",
        "江鸟没还浮。",
        "羁望伤千里，",
        "长歌遣四愁。"
      ]
    },
    {
      "_id": null,
      "Name": "南中咏雁诗",
      "PoetId": "b9b97510ebe946fb99bd48ee936b70c5",
      "PoetName": "韦承庆",
      "Form": "五绝",
      "Tags": [
        "唐代",
        "韦承庆"
      ],
      "Contents": [
        "万里人南去，",
        "三春雁北飞。",
        "不知何岁月，",
        "得与尔同归。"
      ]
    },
    {
      "_id": null,
      "Name": "南行别弟",
      "PoetId": "b9b97510ebe946fb99bd48ee936b70c5",
      "PoetName": "韦承庆",
      "Form": "五绝",
      "Tags": [
        "唐代",
        "韦承庆"
      ],
      "Contents": [
        "澹澹长江水，",
        "悠悠远客情。",
        "落花相与恨，",
        "到地一无声。"
      ]
    },
    {
      "_id": null,
      "Name": "寒食应制",
      "PoetId": "b9b97510ebe946fb99bd48ee936b70c5",
      "PoetName": "韦承庆",
      "Form": "五律",
      "Tags": [
        "唐代",
        "韦承庆"
      ],
      "Contents": [
        "凤城春色晚，",
        "龙禁早晖通。",
        "旧火收槐燧，",
        "馀寒入桂宫。",
        "莺啼正隐叶，",
        "鸡斗始开笼。",
        "蔼蔼瑶山满，",
        "仙歌始乐风。"
      ]
    },
    {
      "_id": null,
      "Name": "横吹曲辞·折杨柳",
      "PoetId": "b9b97510ebe946fb99bd48ee936b70c5",
      "PoetName": "韦承庆",
      "Form": "五律",
      "Tags": [
        "唐代",
        "韦承庆"
      ],
      "Contents": [
        "万里边城地，",
        "三春杨柳节。",
        "叶似镜中眉，",
        "花如关外雪。",
        "征人远乡思，",
        "倡妇高楼别。",
        "不忍掷年华，",
        "含情寄攀折。"
      ]
    },
    {
      "_id": null,
      "Name": "直中书省",
      "PoetId": "b9b97510ebe946fb99bd48ee936b70c5",
      "PoetName": "韦承庆",
      "Form": "未知",
      "Tags": [
        "唐代",
        "韦承庆"
      ],
      "Contents": [
        "清切凤皇池，",
        "扶疏鸡树枝。",
        "唯应集鸾鹭，",
        "何为宿羁雌。",
        "大造乾坤辟，",
        "深恩雨露垂。",
        "昆蚑皆含养，",
        "驽骀亦驱驰。",
        "木偶翻为用，",
        "芝泥忽滥窥。",
        "九思空自勉，",
        "五字本无施。",
        "徒喜逢千载，",
        "何阶答二仪。",
        "萤光向日尽，",
        "蚊力负山疲。",
        "禁宇庭除阔，",
        "闲宵钟箭移。",
        "暗花临户发，",
        "残月下帘欹。",
        "白发随年改，",
        "丹心为主披。",
        "命将时共泰，",
        "言与行俱危。",
        "寄谢巢由客，",
        "尧年正在斯。"
      ]
    }
  ]
}