{
  "_id": "dd2aa64c816d4e4b8b2dc05a1aeadd34",
  "Name": "刘损",
  "Description": "刘损，咸通诗人。诗三首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "愤惋诗三首",
      "PoetId": "dd2aa64c816d4e4b8b2dc05a1aeadd34",
      "PoetName": "刘损",
      "Form": "未知",
      "Tags": [
        "唐代",
        "刘损"
      ],
      "Contents": [
        "宝钗分股合无缘，",
        "鱼在深渊日在天。",
        "得意紫鸾休舞镜，",
        "断踪青鸟罢衔笺。",
        "金杯倒覆难收水，",
        "玉轸倾欹懒续弦。",
        "从此蘼芜山下过，",
        "只应将泪比黄泉。",
        "鸾辞旧伴知何止，",
        "凤得新梧想称心。",
        "红粉尚存香幕幕，",
        "白云将散信沈沈。",
        "已休磨琢投泥玉，",
        "懒更经营买笑金。",
        "愿作山头似人石，",
        "丈夫衣上泪痕深。",
        "旧尝游处遍寻看，",
        "睹物伤情死一般。",
        "买笑楼前花已谢，",
        "画眉窗下月空残。",
        "云归巫峡音容断，",
        "路隔星河去住难。",
        "莫道诗成无泪下，",
        "泪如泉滴亦须干。"
      ]
    }
  ]
}