{
  "_id": "e3fcbbf738f34e53bc86f4f06a0bf78b",
  "Name": "祖咏",
  "Description": "祖咏（699－746）洛阳人，作品以描写山水自然为主。有《祖咏集》。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "七夕",
      "PoetId": "e3fcbbf738f34e53bc86f4f06a0bf78b",
      "PoetName": "祖咏",
      "Form": "五律",
      "Tags": [
        "唐代",
        "祖咏"
      ],
      "Contents": [
        "闺女求天女，",
        "更阑意未阑。",
        "玉庭开粉席，",
        "罗袖捧金盘。",
        "向月穿针易，",
        "临风整线难。",
        "不知谁得巧，",
        "明旦试相看。"
      ]
    },
    {
      "_id": null,
      "Name": "中峰居喜见苗发",
      "PoetId": "e3fcbbf738f34e53bc86f4f06a0bf78b",
      "PoetName": "祖咏",
      "Form": "五律",
      "Tags": [
        "唐代",
        "祖咏"
      ],
      "Contents": [
        "自得中峰住，",
        "深林亦闭关。",
        "经秋无客到，",
        "入夜有僧还。",
        "暗涧泉声小，",
        "荒冈树影闲。",
        "高窗不可望，",
        "星月满空山。"
      ]
    },
    {
      "_id": null,
      "Name": "别怨",
      "PoetId": "e3fcbbf738f34e53bc86f4f06a0bf78b",
      "PoetName": "祖咏",
      "Form": "五绝",
      "Tags": [
        "唐代",
        "祖咏"
      ],
      "Contents": [
        "送别到中流，",
        "秋船倚渡头。",
        "相看尚不远，",
        "未可即回舟。"
      ]
    },
    {
      "_id": null,
      "Name": "古意二首",
      "PoetId": "e3fcbbf738f34e53bc86f4f06a0bf78b",
      "PoetName": "祖咏",
      "Form": "未知",
      "Tags": [
        "唐代",
        "祖咏"
      ],
      "Contents": [
        "夫差日淫放，",
        "举国求妃嫔。",
        "自谓得王宠，",
        "代间无美人。",
        "碧罗象天阁，",
        "坐辇乘芳春。",
        "宫女数千骑，",
        "常游江水滨。",
        "年深玉颜老，",
        "时薄花妆新。",
        "拭泪下金殿，",
        "娇多不顾身。",
        "生前妒歌舞，",
        "死后同灰尘。",
        "冢墓令人哀，",
        "哀于铜雀台。",
        "楚王竟何去，",
        "独自留巫山。",
        "偏使世人见，",
        "迢迢江汉间。",
        "驻舟春谿里，",
        "誓愿拜灵颜。",
        "梦寐睹神女，",
        "金沙鸣珮环。",
        "闲艳绝世姿，",
        "令人气力微。",
        "含笑默不语，",
        "化作朝云飞。"
      ]
    },
    {
      "_id": null,
      "Name": "夕次圃田店",
      "PoetId": "e3fcbbf738f34e53bc86f4f06a0bf78b",
      "PoetName": "祖咏",
      "Form": "五律",
      "Tags": [
        "唐代",
        "祖咏"
      ],
      "Contents": [
        "前路入郑郊，",
        "尚经百馀里。",
        "马烦时欲歇，",
        "客归程未已。",
        "落日桑柘阴，",
        "遥村烟火起。",
        "西还不遑宿，",
        "中夜渡泾水。"
      ]
    },
    {
      "_id": null,
      "Name": "宴吴王宅",
      "PoetId": "e3fcbbf738f34e53bc86f4f06a0bf78b",
      "PoetName": "祖咏",
      "Form": "五律",
      "Tags": [
        "唐代",
        "祖咏"
      ],
      "Contents": [
        "吴王承国宠，",
        "列第禁城东。",
        "连夜征词客，",
        "当春试舞童。",
        "砌分池水岸，",
        "窗度竹林风。",
        "更待西园月，",
        "金尊乐未终。"
      ]
    },
    {
      "_id": null,
      "Name": "家园夜坐寄郭微",
      "PoetId": "e3fcbbf738f34e53bc86f4f06a0bf78b",
      "PoetName": "祖咏",
      "Form": "未知",
      "Tags": [
        "唐代",
        "祖咏"
      ],
      "Contents": [
        "前阶微雨歇，",
        "开户散窥林。",
        "月出夜方浅，",
        "水凉池更深。",
        "馀风生竹树，",
        "清露薄衣襟。",
        "遇物遂遥叹，",
        "怀人滋远心。",
        "依稀成梦想，",
        "影响绝徽音。",
        "谁念穷居者，",
        "明时嗟陆沉。"
      ]
    },
    {
      "_id": null,
      "Name": "宿陈留李少府揆厅",
      "PoetId": "e3fcbbf738f34e53bc86f4f06a0bf78b",
      "PoetName": "祖咏",
      "Form": "五律",
      "Tags": [
        "唐代",
        "祖咏"
      ],
      "Contents": [
        "相知有叔卿，",
        "讼简夜弥清。",
        "旅泊倦愁卧，",
        "堂空闻曙更。",
        "风帘摇烛影，",
        "秋雨带虫声。",
        "归思那堪说，",
        "悠悠限洛城。"
      ]
    },
    {
      "_id": null,
      "Name": "寄王长史",
      "PoetId": "e3fcbbf738f34e53bc86f4f06a0bf78b",
      "PoetName": "祖咏",
      "Form": "五绝",
      "Tags": [
        "唐代",
        "祖咏"
      ],
      "Contents": [
        "汝颍俱宿好，",
        "往来托层峦。",
        "终日何寂寞，",
        "绕篱生蕙兰。"
      ]
    },
    {
      "_id": null,
      "Name": "尚书省门吟",
      "PoetId": "e3fcbbf738f34e53bc86f4f06a0bf78b",
      "PoetName": "祖咏",
      "Form": "未知",
      "Tags": [
        "唐代",
        "祖咏"
      ],
      "Contents": [
        "落去他，",
        "两两三三戴帽子。",
        "日暮祖侯吟一声，",
        "长安竹柏皆枯死。"
      ]
    },
    {
      "_id": null,
      "Name": "归汝坟山庄留别卢象",
      "PoetId": "e3fcbbf738f34e53bc86f4f06a0bf78b",
      "PoetName": "祖咏",
      "Form": "未知",
      "Tags": [
        "唐代",
        "祖咏"
      ],
      "Contents": [
        "淹留岁将晏，",
        "久废南山期。",
        "旧业不见弃，",
        "还山从此辞。",
        "沤麻入南涧，",
        "刈麦向东菑。",
        "对酒鸡黍熟，",
        "闭门风雪时。",
        "非君一延首，",
        "谁慰遥相思。"
      ]
    },
    {
      "_id": null,
      "Name": "扈从御宿池",
      "PoetId": "e3fcbbf738f34e53bc86f4f06a0bf78b",
      "PoetName": "祖咏",
      "Form": "五律",
      "Tags": [
        "唐代",
        "祖咏"
      ],
      "Contents": [
        "君王既巡狩，",
        "辇道入秦京。",
        "远树低枪垒，",
        "孤峰入幔城。",
        "寒疏清禁漏，",
        "夜警羽林兵。",
        "谁念迷方客，",
        "长怀魏阙情。"
      ]
    },
    {
      "_id": null,
      "Name": "晚泊金陵水亭",
      "PoetId": "e3fcbbf738f34e53bc86f4f06a0bf78b",
      "PoetName": "祖咏",
      "Form": "五律",
      "Tags": [
        "唐代",
        "祖咏"
      ],
      "Contents": [
        "江亭当废国，",
        "秋景倍萧骚。",
        "夕照明残垒，",
        "寒潮涨古濠。",
        "就田看鹤大，",
        "隔水见僧高。",
        "无限前朝事，",
        "醒吟易觉劳。"
      ]
    },
    {
      "_id": null,
      "Name": "望蓟门",
      "PoetId": "e3fcbbf738f34e53bc86f4f06a0bf78b",
      "PoetName": "祖咏",
      "Form": "七律",
      "Tags": [
        "唐代",
        "祖咏"
      ],
      "Contents": [
        "燕台一望客心惊，",
        "笳鼓喧喧汉将营。",
        "万里寒光生积雪，",
        "三边曙色动危旌。",
        "沙场烽火连胡月，",
        "海畔云山拥蓟城。",
        "少小虽非投笔吏，",
        "论功还欲请长缨。"
      ]
    },
    {
      "_id": null,
      "Name": "汝坟别业",
      "PoetId": "e3fcbbf738f34e53bc86f4f06a0bf78b",
      "PoetName": "祖咏",
      "Form": "五律",
      "Tags": [
        "唐代",
        "祖咏"
      ],
      "Contents": [
        "失路农为业，",
        "移家到汝坟。",
        "独愁常废卷，",
        "多病久离群。",
        "鸟雀垂窗柳，",
        "虹霓出涧云。",
        "山中无外事，",
        "樵唱有时闻。"
      ]
    },
    {
      "_id": null,
      "Name": "汝坟秋同仙州王长史翰闻百舌鸟",
      "PoetId": "e3fcbbf738f34e53bc86f4f06a0bf78b",
      "PoetName": "祖咏",
      "Form": "未知",
      "Tags": [
        "唐代",
        "祖咏"
      ],
      "Contents": [
        "秋天闻好鸟，",
        "惊起出帘帷。",
        "却念殊方月，",
        "能鸣巳后时。",
        "迁乔诚可早，",
        "出谷此何迟。",
        "顾影惭无对，",
        "怀群空所思。",
        "凄凉岁欲晚，",
        "萧索燕将辞。",
        "留听未终曲，",
        "弥令心独悲。",
        "高飞凭力致，",
        "巧啭任天姿。",
        "返覆知而静，",
        "间关断若遗。",
        "花繁上林路，",
        "霜落汝川湄。",
        "且长凌风翮，",
        "乘春自有期。"
      ]
    },
    {
      "_id": null,
      "Name": "江南旅情",
      "PoetId": "e3fcbbf738f34e53bc86f4f06a0bf78b",
      "PoetName": "祖咏",
      "Form": "五律",
      "Tags": [
        "唐代",
        "祖咏"
      ],
      "Contents": [
        "楚山不可极，",
        "归路但萧条。",
        "海色晴看雨，",
        "江声夜听潮。",
        "剑留南斗近，",
        "书寄北风遥。",
        "为报空潭橘，",
        "无媒寄洛桥。"
      ]
    },
    {
      "_id": null,
      "Name": "泊扬子津",
      "PoetId": "e3fcbbf738f34e53bc86f4f06a0bf78b",
      "PoetName": "祖咏",
      "Form": "五律",
      "Tags": [
        "唐代",
        "祖咏"
      ],
      "Contents": [
        "才入维扬郡，",
        "乡关此路遥。",
        "林藏初过雨，",
        "风退欲归潮。",
        "江火明沙岸，",
        "云帆碍浦桥。",
        "客衣今日薄，",
        "寒气近来饶。"
      ]
    },
    {
      "_id": null,
      "Name": "泗上冯使君南楼作",
      "PoetId": "e3fcbbf738f34e53bc86f4f06a0bf78b",
      "PoetName": "祖咏",
      "Form": "五律",
      "Tags": [
        "唐代",
        "祖咏"
      ],
      "Contents": [
        "井邑连淮泗，",
        "南楼向晚过。",
        "望滩沙鹭起，",
        "寻岸浴童歌。",
        "近海云偏出，",
        "兼秋雨更多。",
        "明晨拟回棹，",
        "乡思恨风波。"
      ]
    },
    {
      "_id": null,
      "Name": "清明宴司勋刘郎中别业",
      "PoetId": "e3fcbbf738f34e53bc86f4f06a0bf78b",
      "PoetName": "祖咏",
      "Form": "未知",
      "Tags": [
        "唐代",
        "祖咏"
      ],
      "Contents": [
        "田家复近臣，",
        "行乐不违亲。",
        "霁日园林好，",
        "清明烟火新。",
        "以文长会友，",
        "唯德自成邻。",
        "池照窗阴晚，",
        "杯香药味春。",
        "檐前花覆地，",
        "竹外鸟窥人。",
        "何必桃源里，",
        "深居作隐沦。"
      ]
    },
    {
      "_id": null,
      "Name": "渡淮河寄平一",
      "PoetId": "e3fcbbf738f34e53bc86f4f06a0bf78b",
      "PoetName": "祖咏",
      "Form": "未知",
      "Tags": [
        "唐代",
        "祖咏"
      ],
      "Contents": [
        "天色混波涛，",
        "岸阴匝村墅。",
        "微微汉祖庙，",
        "隐隐江陵渚。",
        "云树森已重，",
        "时明郁相拒。"
      ]
    },
    {
      "_id": null,
      "Name": "田家即事",
      "PoetId": "e3fcbbf738f34e53bc86f4f06a0bf78b",
      "PoetName": "祖咏",
      "Form": "未知",
      "Tags": [
        "唐代",
        "祖咏"
      ],
      "Contents": [
        "旧居东皋上，",
        "左右俯荒村。",
        "樵路前傍岭，",
        "田家遥对门。",
        "欢娱始披拂，",
        "惬意在郊原。",
        "馀霁荡川雾，",
        "新秋仍昼昏。",
        "攀条憩林麓，",
        "引水开泉源。",
        "稼穑岂云倦，",
        "桑麻今正繁。",
        "方求静者赏，",
        "偶与潜夫论。",
        "鸡黍何必具，",
        "吾心知道尊。"
      ]
    },
    {
      "_id": null,
      "Name": "答王维留宿",
      "PoetId": "e3fcbbf738f34e53bc86f4f06a0bf78b",
      "PoetName": "祖咏",
      "Form": "五律",
      "Tags": [
        "唐代",
        "祖咏"
      ],
      "Contents": [
        "四年不相见，",
        "相见复何为。",
        "握手言未毕，",
        "却令伤别离。",
        "升堂还驻马，",
        "酌醴便呼儿。",
        "语嘿自相对，",
        "安用傍人知。"
      ]
    },
    {
      "_id": null,
      "Name": "终南望余雪",
      "PoetId": "e3fcbbf738f34e53bc86f4f06a0bf78b",
      "PoetName": "祖咏",
      "Form": "五绝",
      "Tags": [
        "唐代",
        "祖咏"
      ],
      "Contents": [
        "终南阴岭秀，",
        "积雪浮云端。",
        "林表明霁色，",
        "城中增暮寒。"
      ]
    },
    {
      "_id": null,
      "Name": "苏氏别业",
      "PoetId": "e3fcbbf738f34e53bc86f4f06a0bf78b",
      "PoetName": "祖咏",
      "Form": "五律",
      "Tags": [
        "唐代",
        "祖咏"
      ],
      "Contents": [
        "别业居幽处，",
        "到来生隐心。",
        "南山当户牖，",
        "沣水映园林。",
        "屋覆经冬雪，",
        "庭昏未夕阴。",
        "寥寥人境外，",
        "闲坐听春禽。"
      ]
    },
    {
      "_id": null,
      "Name": "观华岳",
      "PoetId": "e3fcbbf738f34e53bc86f4f06a0bf78b",
      "PoetName": "祖咏",
      "Form": "五律",
      "Tags": [
        "唐代",
        "祖咏"
      ],
      "Contents": [
        "西入秦关口，",
        "南瞻驿路连。",
        "彩云生阙下，",
        "松树到祠边。",
        "作镇当官道，",
        "雄都俯大川。",
        "莲峰径上处，",
        "仿佛有神仙。"
      ]
    },
    {
      "_id": null,
      "Name": "赠苗发员外",
      "PoetId": "e3fcbbf738f34e53bc86f4f06a0bf78b",
      "PoetName": "祖咏",
      "Form": "未知",
      "Tags": [
        "唐代",
        "祖咏"
      ],
      "Contents": [
        "朱户敞高扉，",
        "青槐碍落晖。",
        "八龙乘庆重，",
        "三虎递朝归。",
        "坐竹人声绝，",
        "横琴鸟语稀。",
        "花惭潘岳貌，",
        "年称老莱衣。",
        "叶暗朱樱熟，",
        "丝长粉蝶飞。",
        "应怜鲁儒贱，",
        "空与故山违。"
      ]
    },
    {
      "_id": null,
      "Name": "过郑曲",
      "PoetId": "e3fcbbf738f34e53bc86f4f06a0bf78b",
      "PoetName": "祖咏",
      "Form": "五律",
      "Tags": [
        "唐代",
        "祖咏"
      ],
      "Contents": [
        "路向荣川谷，",
        "晴来望尽通。",
        "细烟生水上，",
        "圆月在舟中。",
        "岸势迷行客，",
        "秋声乱草虫。",
        "旅怀劳自慰，",
        "淅淅有凉风。"
      ]
    },
    {
      "_id": null,
      "Name": "送丘为下第",
      "PoetId": "e3fcbbf738f34e53bc86f4f06a0bf78b",
      "PoetName": "祖咏",
      "Form": "未知",
      "Tags": [
        "唐代",
        "祖咏"
      ],
      "Contents": [
        "沧江一身客，",
        "献赋空十年。",
        "明主岂能好，",
        "今人谁举贤。",
        "国门税征驾，",
        "旅食谋归旋。",
        "皦日媚春水，",
        "绿蘋香客船。",
        "无媒既不达，",
        "予亦思归田。"
      ]
    },
    {
      "_id": null,
      "Name": "送刘高邮棁使入都",
      "PoetId": "e3fcbbf738f34e53bc86f4f06a0bf78b",
      "PoetName": "祖咏",
      "Form": "五律",
      "Tags": [
        "唐代",
        "祖咏"
      ],
      "Contents": [
        "常闻积归思，",
        "昨夜又兼秋。",
        "乡路京华远，",
        "王程江水流。",
        "吴歌喧两岸，",
        "楚客醉孤舟。",
        "渐觉潮初上，",
        "凄然多暮愁。"
      ]
    },
    {
      "_id": null,
      "Name": "酬汴州李别驾赠",
      "PoetId": "e3fcbbf738f34e53bc86f4f06a0bf78b",
      "PoetName": "祖咏",
      "Form": "未知",
      "Tags": [
        "唐代",
        "祖咏"
      ],
      "Contents": [
        "秋风多客思，",
        "行旅厌艰辛。",
        "自洛非才子，",
        "游梁得主人。",
        "文章参末议，",
        "荣贱岂同伦。",
        "叹逝逢三演，",
        "怀贤忆四真。",
        "情因恩旧好，",
        "契托死生亲。",
        "所愧能投赠，",
        "清言益润身。"
      ]
    },
    {
      "_id": null,
      "Name": "长乐驿留别卢象裴总",
      "PoetId": "e3fcbbf738f34e53bc86f4f06a0bf78b",
      "PoetName": "祖咏",
      "Form": "五律",
      "Tags": [
        "唐代",
        "祖咏"
      ],
      "Contents": [
        "朝来已握手，",
        "宿别更伤心。",
        "灞水行人渡，",
        "商山驿路深。",
        "故情君且足，",
        "谪宦我难任。",
        "直道皆如此，",
        "谁能泪满襟。"
      ]
    },
    {
      "_id": null,
      "Name": "陆浑水亭",
      "PoetId": "e3fcbbf738f34e53bc86f4f06a0bf78b",
      "PoetName": "祖咏",
      "Form": "五律",
      "Tags": [
        "唐代",
        "祖咏"
      ],
      "Contents": [
        "昼眺伊川曲，",
        "岩间霁色明。",
        "浅沙平有路，",
        "流水漫无声。",
        "浴鸟沿波聚，",
        "潜鱼触钓惊。",
        "更怜春岸绿，",
        "幽意满前楹。"
      ]
    },
    {
      "_id": null,
      "Name": "题远公经台",
      "PoetId": "e3fcbbf738f34e53bc86f4f06a0bf78b",
      "PoetName": "祖咏",
      "Form": "五律",
      "Tags": [
        "唐代",
        "祖咏"
      ],
      "Contents": [
        "兰若无人到，",
        "真僧出复稀。",
        "苔侵行道席，",
        "云湿坐禅衣。",
        "涧鼠缘香案，",
        "山蝉噪竹扉。",
        "世间长不见，",
        "宁止暂忘归。"
      ]
    },
    {
      "_id": null,
      "Name": "题韩少府水亭",
      "PoetId": "e3fcbbf738f34e53bc86f4f06a0bf78b",
      "PoetName": "祖咏",
      "Form": "五律",
      "Tags": [
        "唐代",
        "祖咏"
      ],
      "Contents": [
        "梅福幽栖处，",
        "佳期不忘还。",
        "鸟吟当户竹，",
        "花绕傍池山。",
        "水气侵阶冷，",
        "松阴覆座闲。",
        "宁知武陵趣，",
        "宛在市朝间。"
      ]
    }
  ]
}