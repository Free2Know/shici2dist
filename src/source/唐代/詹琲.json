{
  "_id": "07ca5d2f107b4d118a59f82d3e8c5de7",
  "Name": "詹琲",
  "Description": "詹琲，敦仁子，劝陈洪进纳土，归隐凤山。诗三首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "永嘉乱，衣冠南渡，流落南泉，作忆昔吟",
      "PoetId": "07ca5d2f107b4d118a59f82d3e8c5de7",
      "PoetName": "詹琲",
      "Form": "五律",
      "Tags": [
        "唐代",
        "詹琲"
      ],
      "Contents": [
        "忆昔永嘉际，",
        "中原板荡年。",
        "衣冠坠涂炭，",
        "舆辂染腥膻。",
        "国势多危厄，",
        "宗人苦播迁。",
        "南来频洒泪，",
        "渴骥每思泉。"
      ]
    },
    {
      "_id": null,
      "Name": "癸卯闽乱，从弟监察御史敬凝迎仕别作",
      "PoetId": "07ca5d2f107b4d118a59f82d3e8c5de7",
      "PoetName": "詹琲",
      "Form": "五律",
      "Tags": [
        "唐代",
        "詹琲"
      ],
      "Contents": [
        "一别几经春，",
        "栖迟晋水滨。",
        "鶺鴒长在念，",
        "鸿雁忽来宾。",
        "五斗嫌腰折，",
        "朋山刺眼新。",
        "善辞如复我，",
        "四海五湖身。"
      ]
    },
    {
      "_id": null,
      "Name": "追和秦隐君辞荐之韵，上陈侯乞……",
      "PoetId": "07ca5d2f107b4d118a59f82d3e8c5de7",
      "PoetName": "詹琲",
      "Form": "七律",
      "Tags": [
        "唐代",
        "詹琲"
      ],
      "Contents": [
        "谁言悦口是甘肥，",
        "独酌鹅儿啖翠微。",
        "蝇利薄于青纸扇，",
        "羊裘暖甚紫罗衣。",
        "心随倦鸟甘栖宿，",
        "目送征鸿远奋飞。",
        "击壤太平朝野客，",
        "凤山深处□生辉。"
      ]
    }
  ]
}