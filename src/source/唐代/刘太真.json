{
  "_id": "3cc816c4af464ffba104dc6f3a33cbae",
  "Name": "刘太真",
  "Description": "劉太真，宣州人，師蕭穎士。天寶末，舉進士，大曆中，拜起居郎，歷臺閣，自中書舍人轉工部、邢部二侍郎，坐事貶信州刺史。貞元四年重九，賜宴曲江亭，帝製詩序，賜羣僚各一本，命簡文詞之士應制，同用清字，明日於延英門進之。於是朝臣畢和，上自考定，以太真、李紓等爲上等。集三十卷，今存詩三首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "宣州东峰亭各赋一物得古壁苔",
      "PoetId": "3cc816c4af464ffba104dc6f3a33cbae",
      "PoetName": "刘太真",
      "Form": "未知",
      "Tags": [
        "唐代",
        "刘太真"
      ],
      "Contents": [
        "苒苒温寒泉，",
        "绵绵古危壁。",
        "光含孤翠动，",
        "色与暮云寂。",
        "深浅松月间，",
        "幽人自登历。"
      ]
    },
    {
      "_id": null,
      "Name": "贡院寄前主司萧尚书听",
      "PoetId": "3cc816c4af464ffba104dc6f3a33cbae",
      "PoetName": "刘太真",
      "Form": "五绝",
      "Tags": [
        "唐代",
        "刘太真"
      ],
      "Contents": [
        "独坐贡闱里，",
        "愁心芳草生。",
        "山公昨夜事，",
        "应见此时情。"
      ]
    },
    {
      "_id": null,
      "Name": "顾十二况左迁过韦苏州，房杭州，韦……",
      "PoetId": "3cc816c4af464ffba104dc6f3a33cbae",
      "PoetName": "刘太真",
      "Form": "未知",
      "Tags": [
        "唐代",
        "刘太真"
      ],
      "Contents": [
        "宠至乃不惊，",
        "罪及非无由。",
        "奔迸历畏途，",
        "缅邈赴偏陬。",
        "牧此凋弊甿，",
        "属当赋敛秋。",
        "夙兴谅无补，",
        "旬暇焉敢休。",
        "前日怀友生，",
        "独登城上楼。",
        "迢迢西北望，",
        "远思不可收。",
        "今日车骑来，",
        "旷然销人忧。",
        "晨迎东斋饭，",
        "晚度南溪游。",
        "以我碧流水，",
        "泊君青翰舟。",
        "莫将迁客程，",
        "不为胜境留。",
        "飞札谢三守，",
        "斯篇希见酬。"
      ]
    }
  ]
}