{
  "_id": "2a458b80db4c47379a4d06d16a92f546",
  "Name": "杜正伦",
  "Description": "杜正伦，相州洹水人。隋世重举秀才，天下不十人，而正伦与弟正玄、正藏俱擢第，一门三秀才，为当时称美。太宗召直秦府文学馆。贞观元年，以魏徵荐。擢兵部员外郎，累迁中书侍郎，兼太子左庶子，参典机密。显庆中，拜中书令，贬横州刺史。集十卷，今存诗二首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "冬日宴于庶子宅各赋一字得节",
      "PoetId": "2a458b80db4c47379a4d06d16a92f546",
      "PoetName": "杜正伦",
      "Form": "五律",
      "Tags": [
        "唐代",
        "杜正伦"
      ],
      "Contents": [
        "李门余妄进，",
        "徐榻君恒设。",
        "清论畅玄言，",
        "雅琴飞白雪。",
        "寒云暧落景，",
        "朔风凄暮节。",
        "方欣投辖情，",
        "且驻当归别。"
      ]
    },
    {
      "_id": null,
      "Name": "玄武门侍宴",
      "PoetId": "2a458b80db4c47379a4d06d16a92f546",
      "PoetName": "杜正伦",
      "Form": "未知",
      "Tags": [
        "唐代",
        "杜正伦"
      ],
      "Contents": [
        "大君端扆暇，",
        "睿赏狎林泉。",
        "开轩临禁籞，",
        "藉野列芳筵。",
        "参差歌管飏，",
        "容裔羽旗悬。",
        "玉池流若醴，",
        "云阁聚非烟。",
        "湛露唏尧日，",
        "熏风入舜弦。",
        "大德侔玄造，",
        "微物荷陶甄。",
        "谬陪瑶水宴，",
        "仍厕柏梁篇。",
        "阚名徒上月，",
        "邹辩讵谈天。",
        "既喜光华旦，",
        "还伤迟暮年。",
        "犹冀升中日，",
        "簪裾奉肃然。"
      ]
    }
  ]
}