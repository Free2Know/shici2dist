{
  "_id": "7e219d66ef7e4fccac156eb4f915e601",
  "Name": "薛据",
  "Description": "薛据，河中宝鼎人。开元十九年登第，尚书水部郎中，赠给事中。据与王维、杜甫最善。子美赠诗云：\"文章开穾oK，才力老益神。\"高適赠诗云：\"隐轸经济具，纵横建安作。\"刘长卿亦有赠诗，皆推重之。据为人骨鲠，有气魄。诗十二首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "冬夜寓居寄储太祝",
      "PoetId": "7e219d66ef7e4fccac156eb4f915e601",
      "PoetName": "薛据",
      "Form": "五律",
      "Tags": [
        "唐代",
        "薛据"
      ],
      "Contents": [
        "自为洛阳客，",
        "夫子吾知音。",
        "爱义能下士，",
        "时人无此心。",
        "奈何离居夜，",
        "巢鸟飞空林。",
        "愁坐至月上，",
        "复闻南邻砧。"
      ]
    },
    {
      "_id": null,
      "Name": "出青门往南山下别业",
      "PoetId": "7e219d66ef7e4fccac156eb4f915e601",
      "PoetName": "薛据",
      "Form": "未知",
      "Tags": [
        "唐代",
        "薛据"
      ],
      "Contents": [
        "旧居在南山，",
        "夙驾自城阙。",
        "榛莽相蔽亏，",
        "去尔渐超忽。",
        "散漫馀雪晴，",
        "苍茫季冬月。",
        "寒风吹长林，",
        "白日原上没。",
        "怀抱旷莫伸，",
        "相知阻胡越。",
        "弱年好栖隐，",
        "炼药在岩窟。",
        "及此离垢氛，",
        "兴来亦因物。",
        "末路期赤松，",
        "斯言庶不伐。"
      ]
    },
    {
      "_id": null,
      "Name": "初去郡斋书怀",
      "PoetId": "7e219d66ef7e4fccac156eb4f915e601",
      "PoetName": "薛据",
      "Form": "未知",
      "Tags": [
        "唐代",
        "薛据"
      ],
      "Contents": [
        "肃徒辞汝颍，",
        "怀古独凄然。",
        "尚想文王化，",
        "犹思巢父贤。",
        "时移多谗巧，",
        "大道竟谁传。",
        "况是疾风起，",
        "悠悠旌旆悬。",
        "征鸟无返翼，",
        "归流不停川。",
        "已经霜雪下，",
        "乃验松柏坚。",
        "回首望城邑，",
        "迢迢间云烟。",
        "志士不伤物，",
        "小人皆自妍。",
        "感时惟责己，",
        "在道非怨天。",
        "从此适乐土，",
        "东归知几年。"
      ]
    },
    {
      "_id": null,
      "Name": "古兴",
      "PoetId": "7e219d66ef7e4fccac156eb4f915e601",
      "PoetName": "薛据",
      "Form": "五绝",
      "Tags": [
        "唐代",
        "薛据"
      ],
      "Contents": [
        "投珠恐见疑，",
        "抱玉但垂泣。",
        "道在君不举，",
        "功成叹何及。"
      ]
    },
    {
      "_id": null,
      "Name": "怀哉行",
      "PoetId": "7e219d66ef7e4fccac156eb4f915e601",
      "PoetName": "薛据",
      "Form": "未知",
      "Tags": [
        "唐代",
        "薛据"
      ],
      "Contents": [
        "明时无废人，",
        "广厦无弃材。",
        "良工不我顾，",
        "有用宁自媒。",
        "怀策望君门，",
        "岁晏空迟回。",
        "秦城多车马，",
        "日夕飞尘埃。",
        "伐鼓千门启，",
        "鸣珂双阙来。",
        "我闻雷雨施，",
        "天泽罔不该。",
        "何意斯人徒，",
        "弃之如死灰。",
        "主好臣必效，",
        "时禁权不开。",
        "俗流实骄矜，",
        "得志轻草莱。",
        "文王赖多士，",
        "汉帝资群才。",
        "一言并拜相，",
        "片善咸居台。",
        "夫君何不遇，",
        "为泣黄金台。"
      ]
    },
    {
      "_id": null,
      "Name": "早发上东门",
      "PoetId": "7e219d66ef7e4fccac156eb4f915e601",
      "PoetName": "薛据",
      "Form": "七绝",
      "Tags": [
        "唐代",
        "薛据"
      ],
      "Contents": [
        "十五能文西入秦，",
        "三十无家作路人。",
        "时命不将明主合，",
        "布衣空惹洛阳尘。"
      ]
    },
    {
      "_id": null,
      "Name": "泊震泽口",
      "PoetId": "7e219d66ef7e4fccac156eb4f915e601",
      "PoetName": "薛据",
      "Form": "未知",
      "Tags": [
        "唐代",
        "薛据"
      ],
      "Contents": [
        "日落草木阴，",
        "舟徒泊江汜。",
        "苍茫万象开，",
        "合沓闻风水。",
        "洄沿值渔翁，",
        "窈窕逢樵子。",
        "云开天宇静，",
        "月明照万里。",
        "早雁湖上飞，",
        "晨钟海边起。",
        "独坐嗟远游，",
        "登岸望孤洲。",
        "零落星欲尽，",
        "朣胧气渐收。",
        "行藏空自秉，",
        "智识仍未周。",
        "伍胥既仗剑，",
        "范蠡亦乘流。",
        "歌竟鼓楫去，",
        "三江多客愁。"
      ]
    },
    {
      "_id": null,
      "Name": "登秦望山",
      "PoetId": "7e219d66ef7e4fccac156eb4f915e601",
      "PoetName": "薛据",
      "Form": "未知",
      "Tags": [
        "唐代",
        "薛据"
      ],
      "Contents": [
        "南登秦望山，",
        "目极大海空。",
        "朝阳半荡漾，",
        "晃朗天水红。",
        "谿壑争喷薄，",
        "江湖递交通。",
        "而多渔商客，",
        "不悟岁月穷。",
        "振缗迎早潮，",
        "弭棹候长风。",
        "予本萍泛者，",
        "乘流任西东。",
        "茫茫天际帆，",
        "栖泊何时同。",
        "将寻会稽迹，",
        "从此访任公。"
      ]
    },
    {
      "_id": null,
      "Name": "西陵口观海",
      "PoetId": "7e219d66ef7e4fccac156eb4f915e601",
      "PoetName": "薛据",
      "Form": "未知",
      "Tags": [
        "唐代",
        "薛据"
      ],
      "Contents": [
        "长江漫汤汤，",
        "近海势弥广。",
        "在昔胚浑凝，",
        "融为百川泱。",
        "地形失端倪，",
        "天色灒滉漾。",
        "东南际万里，",
        "极目远无象。",
        "山影乍浮沉，",
        "潮波忽来往。",
        "孤帆或不见，",
        "棹歌犹想像。",
        "日暮长风起，",
        "客心空振荡。",
        "浦口霞未收，",
        "潭心月初上。",
        "林屿几邅回，",
        "亭皋时偃仰。",
        "岁晏访蓬瀛，",
        "真游非外奖。"
      ]
    },
    {
      "_id": null,
      "Name": "题丹阳陶司马厅壁",
      "PoetId": "7e219d66ef7e4fccac156eb4f915e601",
      "PoetName": "薛据",
      "Form": "五律",
      "Tags": [
        "唐代",
        "薛据"
      ],
      "Contents": [
        "高鉴清洞彻，",
        "儒风入进难。",
        "诏书增宠命，",
        "才子益能官。",
        "门带山光晚，",
        "城临江水寒。",
        "唯馀好文客，",
        "时得咏幽兰。"
      ]
    },
    {
      "_id": null,
      "Name": "题鹤林寺",
      "PoetId": "7e219d66ef7e4fccac156eb4f915e601",
      "PoetName": "薛据",
      "Form": "未知",
      "Tags": [
        "唐代",
        "薛据"
      ],
      "Contents": [
        "道门隐形胜，",
        "向背临法桥。",
        "松覆山殿冷，",
        "花藏溪路遥。",
        "珊珊宝幡挂，",
        "焰焰明灯烧。",
        "迟日半空谷，",
        "春风连上潮。",
        "少凭水木兴，",
        "暂忝身心调。",
        "愿谢携手客，",
        "兹山禅侣饶。"
      ]
    }
  ]
}