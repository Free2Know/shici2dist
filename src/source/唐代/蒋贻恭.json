{
  "_id": "7239d08d60d442ab987683b7638ecfb0",
  "Name": "蒋贻恭",
  "Description": "蒋贻恭，江淮人。唐末入蜀，孟氏时官大井县令。诗二首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "五门街望有题",
      "PoetId": "7239d08d60d442ab987683b7638ecfb0",
      "PoetName": "蒋贻恭",
      "Form": "七绝",
      "Tags": [
        "唐代",
        "蒋贻恭"
      ],
      "Contents": [
        "我皇开国十余年，",
        "一辈超升炙手欢。",
        "闲向五门楼下望，",
        "衙官骑马使衙官。"
      ]
    },
    {
      "_id": null,
      "Name": "住名山日陈情上府主高太保",
      "PoetId": "7239d08d60d442ab987683b7638ecfb0",
      "PoetName": "蒋贻恭",
      "Form": "七绝",
      "Tags": [
        "唐代",
        "蒋贻恭"
      ],
      "Contents": [
        "名山主簿实堪愁，",
        "难咬他家大骨头。",
        "米纳功南钱纳府，",
        "只看江面水东流。"
      ]
    },
    {
      "_id": null,
      "Name": "咏伛背子",
      "PoetId": "7239d08d60d442ab987683b7638ecfb0",
      "PoetName": "蒋贻恭",
      "Form": "七绝",
      "Tags": [
        "唐代",
        "蒋贻恭"
      ],
      "Contents": [
        "出得门来背拄天，",
        "同行难可与差肩。",
        "若教倚向闲窗下，",
        "恰似箜篌不著弦。"
      ]
    },
    {
      "_id": null,
      "Name": "咏安仁宰捣蒜",
      "PoetId": "7239d08d60d442ab987683b7638ecfb0",
      "PoetName": "蒋贻恭",
      "Form": "七律",
      "Tags": [
        "唐代",
        "蒋贻恭"
      ],
      "Contents": [
        "安仁县令好诛求，",
        "百姓脂膏满面流。",
        "半破磁缸成醋酒，",
        "死牛肠肚作馒头。",
        "帐生岁取餐三顿，",
        "乡老盘庚犯五瓯。",
        "半醉半醒齐出县，",
        "共伤涂炭不胜愁。"
      ]
    },
    {
      "_id": null,
      "Name": "咏王给事",
      "PoetId": "7239d08d60d442ab987683b7638ecfb0",
      "PoetName": "蒋贻恭",
      "Form": "七绝",
      "Tags": [
        "唐代",
        "蒋贻恭"
      ],
      "Contents": [
        "厥父元非道郡奴，",
        "允光何事太侏儒。",
        "可中与个皮裈著，",
        "擎得天王左脚无。"
      ]
    },
    {
      "_id": null,
      "Name": "咏虾蟆",
      "PoetId": "7239d08d60d442ab987683b7638ecfb0",
      "PoetName": "蒋贻恭",
      "Form": "七绝",
      "Tags": [
        "唐代",
        "蒋贻恭"
      ],
      "Contents": [
        "坐卧兼行总一般，",
        "向人努眼太无端。",
        "欲知自己形骸小，",
        "试就蹄涔照影看。"
      ]
    },
    {
      "_id": null,
      "Name": "咏蚕",
      "PoetId": "7239d08d60d442ab987683b7638ecfb0",
      "PoetName": "蒋贻恭",
      "Form": "七绝",
      "Tags": [
        "唐代",
        "蒋贻恭"
      ],
      "Contents": [
        "辛勤得茧不盈筐，",
        "灯下缫丝恨更长。",
        "著处不知来处苦，",
        "但贪衣上绣鸳鸯。"
      ]
    },
    {
      "_id": null,
      "Name": "咏金刚",
      "PoetId": "7239d08d60d442ab987683b7638ecfb0",
      "PoetName": "蒋贻恭",
      "Form": "七绝",
      "Tags": [
        "唐代",
        "蒋贻恭"
      ],
      "Contents": [
        "扬眉斗目恶精神，",
        "捏合将来恰似真。",
        "刚被时流借拳势，",
        "不知身自是泥人。"
      ]
    },
    {
      "_id": null,
      "Name": "谢郎中惠茶",
      "PoetId": "7239d08d60d442ab987683b7638ecfb0",
      "PoetName": "蒋贻恭",
      "Form": "七绝",
      "Tags": [
        "唐代",
        "蒋贻恭"
      ],
      "Contents": [
        "三斤绿茗赐贻恭，",
        "一种颁沾事不同。",
        "想料肠怀无答处，",
        "披毛戴角谢郎中。"
      ]
    },
    {
      "_id": null,
      "Name": "题张道隐太山祠画龙",
      "PoetId": "7239d08d60d442ab987683b7638ecfb0",
      "PoetName": "蒋贻恭",
      "Form": "七律",
      "Tags": [
        "唐代",
        "蒋贻恭"
      ],
      "Contents": [
        "世人空解竞丹青，",
        "惟子通玄得墨灵。",
        "应有鬼神看下笔，",
        "岂无风雨助成形。",
        "威疑喷浪归沧海，",
        "势欲拿云上杳冥。",
        "静闭绿堂深夜后，",
        "晓来帘幕似闻腥。"
      ]
    }
  ]
}