{
  "_id": "bc24703b61fb407b949a71fb495e9446",
  "Name": "汪遵",
  "Description": "汪遵，宣城人，幼为县吏，后辞役就贡。咸通七年，登进士第。诗一卷。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "三闾庙",
      "PoetId": "bc24703b61fb407b949a71fb495e9446",
      "PoetName": "汪遵",
      "Form": "七绝",
      "Tags": [
        "唐代",
        "汪遵"
      ],
      "Contents": [
        "为嫌朝野尽陶陶，",
        "不觉官高怨亦高。",
        "憔悴莫酬渔父笑，",
        "浪交千载咏离骚。"
      ]
    },
    {
      "_id": null,
      "Name": "东海",
      "PoetId": "bc24703b61fb407b949a71fb495e9446",
      "PoetName": "汪遵",
      "Form": "七绝",
      "Tags": [
        "唐代",
        "汪遵"
      ],
      "Contents": [
        "漾舟雪浪映花颜，",
        "徐福携将竟不还。",
        "同作危时避秦客，",
        "此行何似武陵滩。"
      ]
    },
    {
      "_id": null,
      "Name": "严陵台",
      "PoetId": "bc24703b61fb407b949a71fb495e9446",
      "PoetName": "汪遵",
      "Form": "七绝",
      "Tags": [
        "唐代",
        "汪遵"
      ],
      "Contents": [
        "一钓凄凉在杳冥，",
        "故人飞诏入山扃。",
        "终将宠辱轻轩冕，",
        "高卧五云为客星。"
      ]
    },
    {
      "_id": null,
      "Name": "乌江",
      "PoetId": "bc24703b61fb407b949a71fb495e9446",
      "PoetName": "汪遵",
      "Form": "七绝",
      "Tags": [
        "唐代",
        "汪遵"
      ],
      "Contents": [
        "兵散弓残挫虎威，",
        "单枪匹马突重围。",
        "英雄去尽羞容在，",
        "看却江东不得归。"
      ]
    },
    {
      "_id": null,
      "Name": "五湖",
      "PoetId": "bc24703b61fb407b949a71fb495e9446",
      "PoetName": "汪遵",
      "Form": "七绝",
      "Tags": [
        "唐代",
        "汪遵"
      ],
      "Contents": [
        "已立平吴霸越功，",
        "片帆高扬五湖风。",
        "不知战国官荣者，",
        "谁似陶朱得始终。"
      ]
    },
    {
      "_id": null,
      "Name": "函谷关",
      "PoetId": "bc24703b61fb407b949a71fb495e9446",
      "PoetName": "汪遵",
      "Form": "七绝",
      "Tags": [
        "唐代",
        "汪遵"
      ],
      "Contents": [
        "脱祸东奔壮气摧，",
        "马如飞电毂如雷。",
        "当时若不听弹铗，",
        "那得关门半夜开。"
      ]
    },
    {
      "_id": null,
      "Name": "北海",
      "PoetId": "bc24703b61fb407b949a71fb495e9446",
      "PoetName": "汪遵",
      "Form": "七绝",
      "Tags": [
        "唐代",
        "汪遵"
      ],
      "Contents": [
        "汉臣曾此作缧囚，",
        "茹血衣毛十九秋。",
        "鹤发半垂龙节在，",
        "不闻青史说封侯。"
      ]
    },
    {
      "_id": null,
      "Name": "升仙桥",
      "PoetId": "bc24703b61fb407b949a71fb495e9446",
      "PoetName": "汪遵",
      "Form": "七绝",
      "Tags": [
        "唐代",
        "汪遵"
      ],
      "Contents": [
        "题桥贵欲露先诚，",
        "此日人皆笑率情。",
        "应讶临邛沽酒客，",
        "逢时还作汉公卿。"
      ]
    },
    {
      "_id": null,
      "Name": "南阳",
      "PoetId": "bc24703b61fb407b949a71fb495e9446",
      "PoetName": "汪遵",
      "Form": "七绝",
      "Tags": [
        "唐代",
        "汪遵"
      ],
      "Contents": [
        "陆困泥蟠未适从，",
        "岂妨耕稼隐高踪。",
        "若非先主垂三顾，",
        "谁识茅庐一卧龙。"
      ]
    },
    {
      "_id": null,
      "Name": "吴坂",
      "PoetId": "bc24703b61fb407b949a71fb495e9446",
      "PoetName": "汪遵",
      "Form": "七绝",
      "Tags": [
        "唐代",
        "汪遵"
      ],
      "Contents": [
        "踡跼盐车万里蹄，",
        "忽逢良鉴始能嘶。",
        "不缘伯乐称奇骨，",
        "几与驽骀价一齐。"
      ]
    },
    {
      "_id": null,
      "Name": "咏酒二首",
      "PoetId": "bc24703b61fb407b949a71fb495e9446",
      "PoetName": "汪遵",
      "Form": "七律",
      "Tags": [
        "唐代",
        "汪遵"
      ],
      "Contents": [
        "九酝松醪一曲歌，",
        "本图闲放养天和。",
        "后人不识前贤意，",
        "破国亡家事甚多。",
        "万事销沈向一杯，",
        "竹门哑轧为风开。",
        "秋宵睡足芭蕉雨，",
        "又是江湖入梦来。"
      ]
    },
    {
      "_id": null,
      "Name": "夷门",
      "PoetId": "bc24703b61fb407b949a71fb495e9446",
      "PoetName": "汪遵",
      "Form": "七绝",
      "Tags": [
        "唐代",
        "汪遵"
      ],
      "Contents": [
        "晋鄙兵回为重难，",
        "秦师收旆亦西还。",
        "今来不是无朱亥，",
        "谁降轩车问抱关。"
      ]
    },
    {
      "_id": null,
      "Name": "密县",
      "PoetId": "bc24703b61fb407b949a71fb495e9446",
      "PoetName": "汪遵",
      "Form": "七绝",
      "Tags": [
        "唐代",
        "汪遵"
      ],
      "Contents": [
        "百里能将济猛宽，",
        "飞蝗不到邑人安。",
        "至今闾里逢灾沴，",
        "犹祝当时卓长官。"
      ]
    },
    {
      "_id": null,
      "Name": "屈祠",
      "PoetId": "bc24703b61fb407b949a71fb495e9446",
      "PoetName": "汪遵",
      "Form": "七绝",
      "Tags": [
        "唐代",
        "汪遵"
      ],
      "Contents": [
        "不肯迂回入醉乡，",
        "乍吞忠梗没沧浪。",
        "至今祠畔猿啼月，",
        "了了犹疑恨楚王。"
      ]
    },
    {
      "_id": null,
      "Name": "干将墓",
      "PoetId": "bc24703b61fb407b949a71fb495e9446",
      "PoetName": "汪遵",
      "Form": "七绝",
      "Tags": [
        "唐代",
        "汪遵"
      ],
      "Contents": [
        "橐籥冰霜万古闻，",
        "拍灰松地见余坟。",
        "应缘神剑飞扬久，",
        "水水山山尽是云。"
      ]
    },
    {
      "_id": null,
      "Name": "延平津",
      "PoetId": "bc24703b61fb407b949a71fb495e9446",
      "PoetName": "汪遵",
      "Form": "七绝",
      "Tags": [
        "唐代",
        "汪遵"
      ],
      "Contents": [
        "三尺晶荧射斗牛，",
        "岂随凡手报冤雠。",
        "延平一旦为龙处，",
        "看取风云布九州。"
      ]
    },
    {
      "_id": null,
      "Name": "彭泽",
      "PoetId": "bc24703b61fb407b949a71fb495e9446",
      "PoetName": "汪遵",
      "Form": "七绝",
      "Tags": [
        "唐代",
        "汪遵"
      ],
      "Contents": [
        "鹤爱孤松云爱山，",
        "宦情微禄免相关。",
        "栽成五柳吟归去，",
        "漉酒巾边伴菊闲。"
      ]
    },
    {
      "_id": null,
      "Name": "息国",
      "PoetId": "bc24703b61fb407b949a71fb495e9446",
      "PoetName": "汪遵",
      "Form": "七绝",
      "Tags": [
        "唐代",
        "汪遵"
      ],
      "Contents": [
        "家国兴亡身独存，",
        "玉容还受楚王恩。",
        "衔冤只合甘先死，",
        "何待花间不肯言。"
      ]
    },
    {
      "_id": null,
      "Name": "战城南",
      "PoetId": "bc24703b61fb407b949a71fb495e9446",
      "PoetName": "汪遵",
      "Form": "七绝",
      "Tags": [
        "唐代",
        "汪遵"
      ],
      "Contents": [
        "风沙刮地塞云愁，",
        "平旦交锋晚未休。",
        "白骨又沾新战血，",
        "青天犹列旧旄头。"
      ]
    },
    {
      "_id": null,
      "Name": "招屈亭",
      "PoetId": "bc24703b61fb407b949a71fb495e9446",
      "PoetName": "汪遵",
      "Form": "七绝",
      "Tags": [
        "唐代",
        "汪遵"
      ],
      "Contents": [
        "三闾溺处杀怀王，",
        "感得荆人尽缟裳。",
        "招屈亭边两重恨，",
        "远天秋色暮苍苍。"
      ]
    },
    {
      "_id": null,
      "Name": "招隐",
      "PoetId": "bc24703b61fb407b949a71fb495e9446",
      "PoetName": "汪遵",
      "Form": "七绝",
      "Tags": [
        "唐代",
        "汪遵"
      ],
      "Contents": [
        "罢听泉声看鹿群，",
        "丈夫才策合匡君。",
        "早携书剑离岩谷，",
        "莫待蒲轮辗白云。"
      ]
    },
    {
      "_id": null,
      "Name": "斑竹祠",
      "PoetId": "bc24703b61fb407b949a71fb495e9446",
      "PoetName": "汪遵",
      "Form": "七绝",
      "Tags": [
        "唐代",
        "汪遵"
      ],
      "Contents": [
        "九处烟霞九处昏，",
        "一回延首一销魂。",
        "因凭直节流红泪，",
        "图得千秋见血痕。"
      ]
    },
    {
      "_id": null,
      "Name": "易水",
      "PoetId": "bc24703b61fb407b949a71fb495e9446",
      "PoetName": "汪遵",
      "Form": "七绝",
      "Tags": [
        "唐代",
        "汪遵"
      ],
      "Contents": [
        "匕首空磨事不成，",
        "误留龙袂待琴声。",
        "斯须却作秦中鬼，",
        "青史徒标烈士名。"
      ]
    },
    {
      "_id": null,
      "Name": "昭君",
      "PoetId": "bc24703b61fb407b949a71fb495e9446",
      "PoetName": "汪遵",
      "Form": "七绝",
      "Tags": [
        "唐代",
        "汪遵"
      ],
      "Contents": [
        "汉家天子镇寰瀛，",
        "塞北羌胡未罢兵。",
        "猛将谋臣徒自贵，",
        "蛾眉一笑塞尘清。"
      ]
    },
    {
      "_id": null,
      "Name": "晋河",
      "PoetId": "bc24703b61fb407b949a71fb495e9446",
      "PoetName": "汪遵",
      "Form": "七绝",
      "Tags": [
        "唐代",
        "汪遵"
      ],
      "Contents": [
        "风引征帆管吹高，",
        "晋君张宴俟雄豪。",
        "舟人笑指千余客，",
        "谁是烟霄六翮毛。"
      ]
    },
    {
      "_id": null,
      "Name": "望思台",
      "PoetId": "bc24703b61fb407b949a71fb495e9446",
      "PoetName": "汪遵",
      "Form": "七绝",
      "Tags": [
        "唐代",
        "汪遵"
      ],
      "Contents": [
        "不忧家国任奸臣，",
        "骨肉翻为蓦路人。",
        "巫蛊事行冤莫雪，",
        "九层徒筑见无因。"
      ]
    },
    {
      "_id": null,
      "Name": "杜邮馆",
      "PoetId": "bc24703b61fb407b949a71fb495e9446",
      "PoetName": "汪遵",
      "Form": "七绝",
      "Tags": [
        "唐代",
        "汪遵"
      ],
      "Contents": [
        "杀尽降兵热血流，",
        "一心犹自逞戈矛。",
        "功成若解求身退，",
        "岂得将军死杜邮。"
      ]
    },
    {
      "_id": null,
      "Name": "杞梁墓",
      "PoetId": "bc24703b61fb407b949a71fb495e9446",
      "PoetName": "汪遵",
      "Form": "七绝",
      "Tags": [
        "唐代",
        "汪遵"
      ],
      "Contents": [
        "一叫长城万仞摧，",
        "杞梁遗骨逐妻回。",
        "南邻北里皆孀妇，",
        "谁解坚心继此来。"
      ]
    },
    {
      "_id": null,
      "Name": "杨柳",
      "PoetId": "bc24703b61fb407b949a71fb495e9446",
      "PoetName": "汪遵",
      "Form": "七绝",
      "Tags": [
        "唐代",
        "汪遵"
      ],
      "Contents": [
        "亚夫营畔柳濛濛，",
        "隋主堤边四路通。",
        "攀折赠君还有意，",
        "翠眉轻嫩怕春风。"
      ]
    },
    {
      "_id": null,
      "Name": "桐江",
      "PoetId": "bc24703b61fb407b949a71fb495e9446",
      "PoetName": "汪遵",
      "Form": "七绝",
      "Tags": [
        "唐代",
        "汪遵"
      ],
      "Contents": [
        "光武重兴四海宁，",
        "汉臣无不受浮荣。",
        "严陵何事轻轩冕，",
        "独向桐江钓月明。"
      ]
    },
    {
      "_id": null,
      "Name": "梁寺",
      "PoetId": "bc24703b61fb407b949a71fb495e9446",
      "PoetName": "汪遵",
      "Form": "七绝",
      "Tags": [
        "唐代",
        "汪遵"
      ],
      "Contents": [
        "立国从来为战功，",
        "一朝何事却谈空。",
        "台城兵匝无人敌，",
        "闲卧高僧满梵宫。"
      ]
    },
    {
      "_id": null,
      "Name": "樊将军庙",
      "PoetId": "bc24703b61fb407b949a71fb495e9446",
      "PoetName": "汪遵",
      "Form": "七绝",
      "Tags": [
        "唐代",
        "汪遵"
      ],
      "Contents": [
        "玉辇曾经陷楚营，",
        "汉皇心怯拟休兵。",
        "当时不得将军力，",
        "日月须分一半明。"
      ]
    },
    {
      "_id": null,
      "Name": "比干墓",
      "PoetId": "bc24703b61fb407b949a71fb495e9446",
      "PoetName": "汪遵",
      "Form": "七绝",
      "Tags": [
        "唐代",
        "汪遵"
      ],
      "Contents": [
        "国乱时危道不行，",
        "忠贤谏死胜谋生。",
        "一沉冤骨千年后，",
        "垄水虽平恨未平。"
      ]
    },
    {
      "_id": null,
      "Name": "汴河",
      "PoetId": "bc24703b61fb407b949a71fb495e9446",
      "PoetName": "汪遵",
      "Form": "七绝",
      "Tags": [
        "唐代",
        "汪遵"
      ],
      "Contents": [
        "隋皇意欲泛龙舟，",
        "千里昆仑水别流。",
        "还待春风锦帆暖，",
        "柳阴相送到迷楼。"
      ]
    },
    {
      "_id": null,
      "Name": "淮阴",
      "PoetId": "bc24703b61fb407b949a71fb495e9446",
      "PoetName": "汪遵",
      "Form": "七绝",
      "Tags": [
        "唐代",
        "汪遵"
      ],
      "Contents": [
        "秦季贤愚混不分，",
        "只应漂母识王孙。",
        "归荣便累千金赠，",
        "为报当时一饭恩。"
      ]
    },
    {
      "_id": null,
      "Name": "渑池",
      "PoetId": "bc24703b61fb407b949a71fb495e9446",
      "PoetName": "汪遵",
      "Form": "七绝",
      "Tags": [
        "唐代",
        "汪遵"
      ],
      "Contents": [
        "西秦北赵各称高，",
        "池上张筵列我曹。",
        "何事君王亲击缶，",
        "相如有剑可吹毛。"
      ]
    },
    {
      "_id": null,
      "Name": "渔父",
      "PoetId": "bc24703b61fb407b949a71fb495e9446",
      "PoetName": "汪遵",
      "Form": "七绝",
      "Tags": [
        "唐代",
        "汪遵"
      ],
      "Contents": [
        "棹月眠流处处通，",
        "绿蓑苇带混元风。",
        "灵均说尽孤高事，",
        "全与逍遥意不同。"
      ]
    },
    {
      "_id": null,
      "Name": "燕台",
      "PoetId": "bc24703b61fb407b949a71fb495e9446",
      "PoetName": "汪遵",
      "Form": "七绝",
      "Tags": [
        "唐代",
        "汪遵"
      ],
      "Contents": [
        "礼士招贤万古名，",
        "高台依旧对燕城。",
        "如今寂寞无人上，",
        "春去秋来草自生。"
      ]
    },
    {
      "_id": null,
      "Name": "瑶台",
      "PoetId": "bc24703b61fb407b949a71fb495e9446",
      "PoetName": "汪遵",
      "Form": "七绝",
      "Tags": [
        "唐代",
        "汪遵"
      ],
      "Contents": [
        "仙梦香魂不久留，",
        "满川云雨满宫愁。",
        "直须待得荆王死，",
        "始向瑶台一处游。"
      ]
    },
    {
      "_id": null,
      "Name": "白头吟",
      "PoetId": "bc24703b61fb407b949a71fb495e9446",
      "PoetName": "汪遵",
      "Form": "七绝",
      "Tags": [
        "唐代",
        "汪遵"
      ],
      "Contents": [
        "失却青丝素发生，",
        "合欢罗带意全轻。",
        "古今人事皆如此，",
        "不独文君与马卿。"
      ]
    },
    {
      "_id": null,
      "Name": "短歌吟",
      "PoetId": "bc24703b61fb407b949a71fb495e9446",
      "PoetName": "汪遵",
      "Form": "七绝",
      "Tags": [
        "唐代",
        "汪遵"
      ],
      "Contents": [
        "箭飞乌兔竞东西，",
        "贵贱贤愚不梦齐。",
        "匣里有琴樽有酒，",
        "人间便是武陵溪。"
      ]
    },
    {
      "_id": null,
      "Name": "破陈",
      "PoetId": "bc24703b61fb407b949a71fb495e9446",
      "PoetName": "汪遵",
      "Form": "七绝",
      "Tags": [
        "唐代",
        "汪遵"
      ],
      "Contents": [
        "猎猎朱旗映彩霞，",
        "纷纷白刃入陈家。",
        "看看打破东平苑，",
        "犹舞庭前玉树花。"
      ]
    },
    {
      "_id": null,
      "Name": "箕山",
      "PoetId": "bc24703b61fb407b949a71fb495e9446",
      "PoetName": "汪遵",
      "Form": "七绝",
      "Tags": [
        "唐代",
        "汪遵"
      ],
      "Contents": [
        "薄世临流洗耳尘，",
        "便归云洞任天真。",
        "一瓢风入犹嫌闹，",
        "何况人间万种人。"
      ]
    },
    {
      "_id": null,
      "Name": "细腰宫",
      "PoetId": "bc24703b61fb407b949a71fb495e9446",
      "PoetName": "汪遵",
      "Form": "七绝",
      "Tags": [
        "唐代",
        "汪遵"
      ],
      "Contents": [
        "鼓声连日烛连宵，",
        "贪向春风舞细腰。",
        "争奈君王正沈醉，",
        "秦兵江上促征桡。"
      ]
    },
    {
      "_id": null,
      "Name": "绿珠",
      "PoetId": "bc24703b61fb407b949a71fb495e9446",
      "PoetName": "汪遵",
      "Form": "七绝",
      "Tags": [
        "唐代",
        "汪遵"
      ],
      "Contents": [
        "大抵花颜最怕秋，",
        "南家歌歇北家愁。",
        "从来几许如君貌，",
        "不肯如君坠玉楼。"
      ]
    },
    {
      "_id": null,
      "Name": "聊城",
      "PoetId": "bc24703b61fb407b949a71fb495e9446",
      "PoetName": "汪遵",
      "Form": "七绝",
      "Tags": [
        "唐代",
        "汪遵"
      ],
      "Contents": [
        "刃血攻聊已越年，",
        "竟凭儒术罢戈鋋。",
        "田单漫逞烧牛计，",
        "一箭终输鲁仲连。"
      ]
    },
    {
      "_id": null,
      "Name": "苍颉台",
      "PoetId": "bc24703b61fb407b949a71fb495e9446",
      "PoetName": "汪遵",
      "Form": "七绝",
      "Tags": [
        "唐代",
        "汪遵"
      ],
      "Contents": [
        "观迹成文代结绳，",
        "皇风儒教浩然兴。",
        "几人从此休耕钓，",
        "吟对长安雪夜灯。"
      ]
    },
    {
      "_id": null,
      "Name": "西河",
      "PoetId": "bc24703b61fb407b949a71fb495e9446",
      "PoetName": "汪遵",
      "Form": "七绝",
      "Tags": [
        "唐代",
        "汪遵"
      ],
      "Contents": [
        "花貌年年溺水滨，",
        "俗传河伯娶生人。",
        "自从明宰投巫后，",
        "直至如今鬼不神。"
      ]
    },
    {
      "_id": null,
      "Name": "越女",
      "PoetId": "bc24703b61fb407b949a71fb495e9446",
      "PoetName": "汪遵",
      "Form": "七绝",
      "Tags": [
        "唐代",
        "汪遵"
      ],
      "Contents": [
        "玉貌何曾为浣沙，",
        "只图勾践献夫差。",
        "苏台日夜唯歌舞，",
        "不觉干戈犯翠华。"
      ]
    },
    {
      "_id": null,
      "Name": "郢中",
      "PoetId": "bc24703b61fb407b949a71fb495e9446",
      "PoetName": "汪遵",
      "Form": "七绝",
      "Tags": [
        "唐代",
        "汪遵"
      ],
      "Contents": [
        "莫言白雪少人听，",
        "高调都难称俗情。",
        "不是楚词询宋玉，",
        "巴歌犹掩绕梁声。"
      ]
    },
    {
      "_id": null,
      "Name": "采桑妇",
      "PoetId": "bc24703b61fb407b949a71fb495e9446",
      "PoetName": "汪遵",
      "Form": "七绝",
      "Tags": [
        "唐代",
        "汪遵"
      ],
      "Contents": [
        "为报踌躇陌上郎，",
        "蚕饥日晚妾心忙。",
        "本来若爱黄金好，",
        "不肯携笼更采桑。"
      ]
    },
    {
      "_id": null,
      "Name": "金谷",
      "PoetId": "bc24703b61fb407b949a71fb495e9446",
      "PoetName": "汪遵",
      "Form": "七绝",
      "Tags": [
        "唐代",
        "汪遵"
      ],
      "Contents": [
        "晋臣荣盛更谁过，",
        "常向阶前舞翠娥。",
        "香散艳消如一梦，",
        "但留风月伴烟萝。"
      ]
    },
    {
      "_id": null,
      "Name": "铜雀台",
      "PoetId": "bc24703b61fb407b949a71fb495e9446",
      "PoetName": "汪遵",
      "Form": "七绝",
      "Tags": [
        "唐代",
        "汪遵"
      ],
      "Contents": [
        "铜雀台成玉座空，",
        "短歌长袖尽悲风。",
        "不知仙驾归何处，",
        "徒遣颦眉望汉宫。"
      ]
    },
    {
      "_id": null,
      "Name": "长城",
      "PoetId": "bc24703b61fb407b949a71fb495e9446",
      "PoetName": "汪遵",
      "Form": "七绝",
      "Tags": [
        "唐代",
        "汪遵"
      ],
      "Contents": [
        "秦筑长城比铁牢，",
        "蕃戎不敢过临洮。",
        "虽然万里连云际，",
        "争及尧阶三尺高。"
      ]
    },
    {
      "_id": null,
      "Name": "陈宫",
      "PoetId": "bc24703b61fb407b949a71fb495e9446",
      "PoetName": "汪遵",
      "Form": "七绝",
      "Tags": [
        "唐代",
        "汪遵"
      ],
      "Contents": [
        "椒宫荒宴竟无疑，",
        "倏忽山河尽入隋。",
        "留得后庭亡国曲，",
        "至今犹与酒家吹。"
      ]
    },
    {
      "_id": null,
      "Name": "隋柳",
      "PoetId": "bc24703b61fb407b949a71fb495e9446",
      "PoetName": "汪遵",
      "Form": "七绝",
      "Tags": [
        "唐代",
        "汪遵"
      ],
      "Contents": [
        "夹浪分堤万树余，",
        "为迎龙舸到江都。",
        "君看靖节高眠处，",
        "只向衡门种五株。"
      ]
    },
    {
      "_id": null,
      "Name": "项亭",
      "PoetId": "bc24703b61fb407b949a71fb495e9446",
      "PoetName": "汪遵",
      "Form": "七绝",
      "Tags": [
        "唐代",
        "汪遵"
      ],
      "Contents": [
        "不修仁德合文明，",
        "天道如何拟力争。",
        "隔岸故乡归不得，",
        "十年空负拔山名。"
      ]
    },
    {
      "_id": null,
      "Name": "题李太尉平泉庄",
      "PoetId": "bc24703b61fb407b949a71fb495e9446",
      "PoetName": "汪遵",
      "Form": "七绝",
      "Tags": [
        "唐代",
        "汪遵"
      ],
      "Contents": [
        "水泉花木好高眠，",
        "嵩少纵横满目前。",
        "惆怅人间不平事，",
        "今朝身在海南边。"
      ]
    },
    {
      "_id": null,
      "Name": "鸡鸣曲",
      "PoetId": "bc24703b61fb407b949a71fb495e9446",
      "PoetName": "汪遵",
      "Form": "七绝",
      "Tags": [
        "唐代",
        "汪遵"
      ],
      "Contents": [
        "金距花冠傍舍栖，",
        "清晨相叫一声齐。",
        "开关自有冯生计，",
        "不必天明待汝啼。"
      ]
    }
  ]
}