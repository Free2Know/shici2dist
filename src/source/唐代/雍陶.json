{
  "_id": "05ccdf3051b04f80bb78fba792ddb0ee",
  "Name": "雍陶",
  "Description": "雍陶，字国钧，成都人。太和间第进士。大中八年，自国子毛诗博士出刺简州。诗一卷。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "人问应举",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "莫惊西上独迟回，",
        "只为衡门未有媒。",
        "惆怅赋成身不去，",
        "一名闲事逐秋回。"
      ]
    },
    {
      "_id": null,
      "Name": "伤靡草",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "五绝",
      "Tags": [
        "唐代",
        "雍陶"
      ],
      "Contents": [
        "靡草似客心，",
        "年年亦先死。",
        "无由伴花落，",
        "暂得因风起。"
      ]
    },
    {
      "_id": null,
      "Name": "僧金河戍客",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "五律",
      "Tags": [
        "唐代",
        "雍陶"
      ],
      "Contents": [
        "惯猎金河路，",
        "曾逢雪不迷。",
        "射雕青冢北，",
        "走马黑山西。",
        "戍远旌幡少，",
        "年深帐幕低。",
        "酬恩须尽敌，",
        "休说梦中闺。"
      ]
    },
    {
      "_id": null,
      "Name": "公子行",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "公子风流嫌锦绣，",
        "新裁白纻作春衣。",
        "金鞭留当谁家酒，",
        "拂柳穿花信马归。"
      ]
    },
    {
      "_id": null,
      "Name": "再下第将归荆楚上白舍人",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "穷通应计一时间，",
        "今日甘从刖足还。",
        "长倚玉人心自醉，",
        "不辞归去哭荆山。"
      ]
    },
    {
      "_id": null,
      "Name": "再经天涯地角山",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "每忆云山养短才，",
        "悔缘名利入尘埃。",
        "十年马足行多少，",
        "两度天涯地角来。"
      ]
    },
    {
      "_id": null,
      "Name": "初醒",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "心中得胜暂抛愁，",
        "醉卧京风拂簟秋。",
        "半夜觉来新酒醒，",
        "一条斜月到床头。"
      ]
    },
    {
      "_id": null,
      "Name": "到蜀后记途中经历",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七律",
      "Tags": [
        "唐代",
        "雍陶"
      ],
      "Contents": [
        "剑峰重叠雪云漫，",
        "忆昨来时处处难。",
        "大散岭头春足雨，",
        "褒斜谷里夏犹寒。",
        "蜀门去国三千里，",
        "巴路登山八十盘。",
        "自到成都烧酒熟，",
        "不思身更入长安。"
      ]
    },
    {
      "_id": null,
      "Name": "劝行乐",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "老去风光不属身，",
        "黄金莫惜买青春；",
        "白头纵作花园主，",
        "醉折花枝是别人。"
      ]
    },
    {
      "_id": null,
      "Name": "卢岳闲居十韵",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "未知",
      "Tags": [
        "唐代",
        "雍陶"
      ],
      "Contents": [
        "扰扰走人寰，",
        "争如占得闲。",
        "防愁心付酒，",
        "求静力登山。",
        "见药芳时采，",
        "逢花好处攀。",
        "望云开病眼，",
        "临涧洗愁颜。",
        "春色流岩下，",
        "秋声碎竹间。",
        "锦文苔点点，",
        "钱样菊斑斑。",
        "路远朝无客，",
        "门深夜不关。",
        "鹤飞高缥缈，",
        "莺语巧绵蛮。",
        "养拙甘沈默，",
        "忘怀绝险艰。",
        "更怜云外路，",
        "空去又空还。"
      ]
    },
    {
      "_id": null,
      "Name": "句",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "五绝",
      "Tags": [
        "唐代",
        "雍陶"
      ],
      "Contents": [
        "古木闽州道，",
        "驱羸落照间。",
        "投村碍野水，",
        "问店隔荒山。"
      ]
    },
    {
      "_id": null,
      "Name": "同贾岛宿无可上人院",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "五律",
      "Tags": [
        "唐代",
        "雍陶"
      ],
      "Contents": [
        "何处销愁宿，",
        "携囊就远僧。",
        "中宵吟有雪，",
        "空屋语无灯。",
        "静境唯闻铎，",
        "寒床但枕肱。",
        "还因爱闲客，",
        "始得见南能。"
      ]
    },
    {
      "_id": null,
      "Name": "和刘补阙秋园寓兴六首",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "未知",
      "Tags": [
        "唐代",
        "雍陶"
      ],
      "Contents": [
        "水木夕阴冷，",
        "池塘秋意多。",
        "庭风吹故叶，",
        "阶露净寒莎。",
        "愁燕窥灯语，",
        "情人见月过。",
        "砧声听已别，",
        "虫响复相和。",
        "闭门无事后，",
        "此地即山中。",
        "但觉鸟声异，",
        "不知人境同。",
        "晚花开为雨，",
        "残果落因风。",
        "独坐还吟酌，",
        "诗成酒已空。",
        "自得家林趣，",
        "常时在外稀。",
        "对僧餐野食，",
        "迎客著山衣。",
        "雀斗翻檐散，",
        "蝉惊出树飞。",
        "功成他日后，",
        "何必五湖归。",
        "秋色庭芜上，",
        "清朝见露华。",
        "疏篁抽晚笋，",
        "幽药吐寒芽。",
        "引水新渠净，",
        "登台小径斜。",
        "人来多爱此，",
        "萧爽似仙家。",
        "禁掖朝回后，",
        "林园胜赏时。",
        "野人来辨药，",
        "庭鹤往看棋。",
        "晚日明丹枣，",
        "朝霜润紫梨。",
        "还因重风景，",
        "犹自有秋诗。",
        "圣代少封事，",
        "闲居方屏喧。",
        "漏寒云外阙，",
        "木落月中园。",
        "山鸟宿檐树，",
        "水萤流洞门。",
        "无人见清景，",
        "林下自开尊。"
      ]
    },
    {
      "_id": null,
      "Name": "和孙明府怀旧山",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "五柳先生本在山，",
        "偶然为客落人间。",
        "秋来见月多归思，",
        "自起开笼放白鹇。"
      ]
    },
    {
      "_id": null,
      "Name": "和河南白尹西池北新葺水斋招赏十二韵",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "未知",
      "Tags": [
        "唐代",
        "雍陶"
      ],
      "Contents": [
        "二室峰前水，",
        "三川府右亭。",
        "乱流深竹径，",
        "分绕小花汀。",
        "池角通泉脉，",
        "堂心豁地形。",
        "坐中寒瑟瑟，",
        "床下细泠泠。",
        "雨夜思巫峡，",
        "秋朝想洞庭。",
        "千年孤镜碧，",
        "一片远天青。",
        "鱼戏摇红尾，",
        "鸥闲退白翎。",
        "荷倾泻珠露，",
        "沙乱动金星。",
        "藤架如纱帐，",
        "苔墙似锦屏。",
        "龙门人少到，",
        "仙棹自多停。",
        "游忆高僧伴，",
        "吟招野客听。",
        "余波不能惜，",
        "便欲养浮萍。"
      ]
    },
    {
      "_id": null,
      "Name": "咏双白鹭",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七律",
      "Tags": [
        "唐代",
        "雍陶"
      ],
      "Contents": [
        "双鹭应怜水满池，",
        "风飘不动顶丝垂。",
        "立当青草人先见，",
        "行榜白莲鱼未知。",
        "一足独拳寒雨里，",
        "数声相叫早秋时。",
        "林塘得尔须增价，",
        "况与诗家物色宜。"
      ]
    },
    {
      "_id": null,
      "Name": "哀蜀人为南蛮俘虏五章·入蛮界……",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "云南路出陷河西，",
        "毒草长青瘴色低。",
        "渐近蛮城谁敢哭，",
        "一时收泪羡猿啼。"
      ]
    },
    {
      "_id": null,
      "Name": "哀蜀人为南蛮俘虏五章·出青溪……",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "欲出乡关行步迟，",
        "此生无复却回时。",
        "千冤万恨何人见，",
        "唯有空山鸟兽知。"
      ]
    },
    {
      "_id": null,
      "Name": "哀蜀人为南蛮俘虏五章·初出成……",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "但见城池还汉将，",
        "岂知佳丽属蛮兵。",
        "锦江南度遥闻哭，",
        "尽是离家别国声。"
      ]
    },
    {
      "_id": null,
      "Name": "哀蜀人为南蛮俘虏五章·别巂州……",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "越巂城南无汉地，",
        "伤心从此便为蛮。",
        "冤声一恸悲风起，",
        "云暗青天日下山。"
      ]
    },
    {
      "_id": null,
      "Name": "哀蜀人为南蛮俘虏五章·过大渡……",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "大渡河边蛮亦愁，",
        "汉人将渡尽回头。",
        "此中剩寄思乡泪，",
        "南去应无水北流。"
      ]
    },
    {
      "_id": null,
      "Name": "哭饶州吴谏议使君",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七律",
      "Tags": [
        "唐代",
        "雍陶"
      ],
      "Contents": [
        "忽闻身谢满朝惊，",
        "俄感鄱阳罢市情。",
        "遗爱永存今似古，",
        "高名不朽死如生。",
        "神仙难见青骡事，",
        "谏议空留白马名。",
        "授馆曾为门下客，",
        "几回垂泪过宣平。"
      ]
    },
    {
      "_id": null,
      "Name": "喜梦归",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "旅馆岁阑频有梦，",
        "分明最似此宵希。",
        "觉来莫道还无益，",
        "未得归时且当归。"
      ]
    },
    {
      "_id": null,
      "Name": "城西访友人别墅",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "澧水桥西小路斜，",
        "日高犹未到君家。",
        "村园门巷多相似，",
        "处处春风枳壳花。"
      ]
    },
    {
      "_id": null,
      "Name": "塞上宿野寺",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "五律",
      "Tags": [
        "唐代",
        "雍陶"
      ],
      "Contents": [
        "塞上蕃僧老，",
        "天寒疾上关。",
        "远烟平似水，",
        "高树暗如山。",
        "去马朝常急，",
        "行人夜始闲。",
        "更深听刁斗，",
        "时到磬声间。"
      ]
    },
    {
      "_id": null,
      "Name": "夜闻方响",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "方响闻时夜已深，",
        "声声敲著客愁心。",
        "不知正在谁家乐，",
        "月下犹疑是远砧。"
      ]
    },
    {
      "_id": null,
      "Name": "天津桥望春",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "津桥春水浸红霞，",
        "烟柳风丝拂岸斜。",
        "翠辇不来金殿闭，",
        "宫莺衔出上阳花。"
      ]
    },
    {
      "_id": null,
      "Name": "夷陵城",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "世家曾览楚英雄，",
        "国破城荒万事空。",
        "唯有邮亭阶下柳，",
        "春来犹似细腰宫。"
      ]
    },
    {
      "_id": null,
      "Name": "孤桐",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "五律",
      "Tags": [
        "唐代",
        "雍陶"
      ],
      "Contents": [
        "疏桐余一干，",
        "风雨日萧条。",
        "岁晚琴材老，",
        "天寒桂叶凋。",
        "已悲根半死，",
        "复恐尾全焦。",
        "幸在龙门下，",
        "知音肯寂寥。"
      ]
    },
    {
      "_id": null,
      "Name": "安国寺赠广宣上人",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "马急人忙尘路喧，",
        "几从朝出到黄昏。",
        "今来合掌听师语，",
        "一似敲冰清耳根。"
      ]
    },
    {
      "_id": null,
      "Name": "宿嘉陵驿",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "离思茫茫正值秋，",
        "每因风景却生愁。",
        "今宵难作刀州梦，",
        "月色江声共一楼。"
      ]
    },
    {
      "_id": null,
      "Name": "宿大彻禅师故院",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "竹房谁继生前事，",
        "松月空悬过去心。",
        "秋磬数声天欲晓，",
        "影堂斜掩一灯深。"
      ]
    },
    {
      "_id": null,
      "Name": "宿石门山居",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "窗灯欲灭夜愁生，",
        "萤火飞来促织鸣。",
        "宿客几回眠又起，",
        "一溪秋水枕边声。"
      ]
    },
    {
      "_id": null,
      "Name": "寄永乐殷尧藩明府",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七律",
      "Tags": [
        "唐代",
        "雍陶"
      ],
      "Contents": [
        "古县萧条秋景晚，",
        "昔年陶令亦如君。",
        "头巾漉酒临黄菊，",
        "手板支颐向白云。",
        "百里岂能容骥足，",
        "九霄终自别鸡群。",
        "相思不恨书来少，",
        "佳句多从阙下闻。"
      ]
    },
    {
      "_id": null,
      "Name": "寄襄阳章孝标",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "青油幕下白云边，",
        "日日空山夜夜泉。",
        "闻说小斋多野意，",
        "枳花阴里麝香眠。"
      ]
    },
    {
      "_id": null,
      "Name": "寄题岘亭",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "岘亭留恨为伤杯，",
        "未得醒醒看便回。",
        "却想醉游如梦见，",
        "直疑元本不曾来。"
      ]
    },
    {
      "_id": null,
      "Name": "寒食夜池上对月怀友",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "五律",
      "Tags": [
        "唐代",
        "雍陶"
      ],
      "Contents": [
        "人间多别离，",
        "处处是相思。",
        "海内无烟夜，",
        "天涯有月时。",
        "跳鱼翻荇叶，",
        "惊鹊出花枝。",
        "亲友皆千里，",
        "三更独绕池。"
      ]
    },
    {
      "_id": null,
      "Name": "少年行",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七律",
      "Tags": [
        "唐代",
        "雍陶"
      ],
      "Contents": [
        "不倚军功有侠名，",
        "可怜球猎少年情。",
        "戴铃健鹘随声下，",
        "撼珮骄骢弄影行。",
        "觅匠重装燕客剑，",
        "对人新按越姬筝。",
        "岂知儒者心偏苦，",
        "吟向秋风白发生。"
      ]
    },
    {
      "_id": null,
      "Name": "山行",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "野花幽鸟几千般，",
        "头白山僧遍识难。",
        "世上游人无复见，",
        "一生唯向画图看。"
      ]
    },
    {
      "_id": null,
      "Name": "岳阳晚景",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "五律",
      "Tags": [
        "唐代",
        "雍陶"
      ],
      "Contents": [
        "汉阳无远寺，",
        "见说过汾城。",
        "云雨经春客，",
        "江山几日程。",
        "终随鸥鸟去，",
        "只在海潮生。",
        "前路逢渔父，",
        "多愁问姓名。"
      ]
    },
    {
      "_id": null,
      "Name": "峡中行",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "两崖开尽水回环，",
        "一叶才通石罅间。",
        "楚客莫言山势险，",
        "世人心更险于山。"
      ]
    },
    {
      "_id": null,
      "Name": "忆山寄僧",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七律",
      "Tags": [
        "唐代",
        "雍陶"
      ],
      "Contents": [
        "尘路谁知蹋雪踪，",
        "到来空认出云峰。",
        "天晴远见月中树，",
        "风便细听烟际钟。",
        "阅世数思僧并院，",
        "忆山长羡鹤归松。",
        "新愁旧恨多难说，",
        "半在眉间半在胸。"
      ]
    },
    {
      "_id": null,
      "Name": "忆江南旧居",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "闲思往事在湖亭，",
        "亭上秋灯照月明。",
        "宿客尽眠眠不得，",
        "半窗残月带潮声。"
      ]
    },
    {
      "_id": null,
      "Name": "怀无可上人",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "五绝",
      "Tags": [
        "唐代",
        "雍陶"
      ],
      "Contents": [
        "山寺秋时后，",
        "僧家夏满时。",
        "清凉多古迹，",
        "几处有新诗。"
      ]
    },
    {
      "_id": null,
      "Name": "恨别二首",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七律",
      "Tags": [
        "唐代",
        "雍陶"
      ],
      "Contents": [
        "知君饯酒深深意，",
        "图使行人涕不流。",
        "如今却恨酒中别，",
        "不得一言千里愁。",
        "人言日远还疏索，",
        "别后都非未别心。",
        "唯我忆君千里意，",
        "一年不见一重深。"
      ]
    },
    {
      "_id": null,
      "Name": "感兴",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "五绝",
      "Tags": [
        "唐代",
        "雍陶"
      ],
      "Contents": [
        "贫女貌非丑，",
        "要须缘嫁迟。",
        "还似求名客，",
        "无媒不及时。"
      ]
    },
    {
      "_id": null,
      "Name": "放鹤",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "从今一去不须低，",
        "见说辽东好去栖。",
        "努力莫辞仙路远，",
        "白云飞处免群鸡。"
      ]
    },
    {
      "_id": null,
      "Name": "旅怀",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "旧里已悲无产业，",
        "故山犹恋有烟霞。",
        "自从为客归时少，",
        "旅馆僧房却是家。"
      ]
    },
    {
      "_id": null,
      "Name": "早秋月夜",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "身闲伴月夜深行，",
        "风触衣裳四体轻。",
        "为见近来天气好，",
        "几篇诗兴入秋成。"
      ]
    },
    {
      "_id": null,
      "Name": "春咏",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "风恼花枝不耐频，",
        "等闲飞落易愁人。",
        "殷勤最是章台柳，",
        "一树千条管带春。"
      ]
    },
    {
      "_id": null,
      "Name": "春怀旧游",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "五绝",
      "Tags": [
        "唐代",
        "雍陶"
      ],
      "Contents": [
        "吟想旧经过，",
        "花时奈远何。",
        "别来长似见，",
        "春梦入关多。"
      ]
    },
    {
      "_id": null,
      "Name": "春行武关作",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "风香春暖展归程，",
        "全胜游仙入洞情。",
        "一路缘溪花覆水，",
        "不妨闲看不妨行。"
      ]
    },
    {
      "_id": null,
      "Name": "晴诗",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七律",
      "Tags": [
        "唐代",
        "雍陶"
      ],
      "Contents": [
        "晚虹斜日塞天昏，",
        "一半山川带雨痕。",
        "新水乱侵青草路，",
        "残烟犹傍绿杨村。",
        "胡人羊马休南牧，",
        "汉将旌旗在北门。",
        "行子喜闻无战伐，",
        "闲看游骑猎秋原。"
      ]
    },
    {
      "_id": null,
      "Name": "月下喜吕郎中除兵部",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "北阙云间见碧天，",
        "南宫月似旧时圆。",
        "喜看列宿今朝正，",
        "休叹参差十四年。"
      ]
    },
    {
      "_id": null,
      "Name": "望月怀江上旧游",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "往岁曾随江客船，",
        "秋风明月洞庭边。",
        "为看今夜天如水，",
        "忆得当时水似天。"
      ]
    },
    {
      "_id": null,
      "Name": "武侯庙古柏",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "密叶四时同一色，",
        "高枝千岁对孤峰。",
        "此中疑有精灵在，",
        "为见盘根似卧龙。"
      ]
    },
    {
      "_id": null,
      "Name": "永乐殷尧藩明府县池嘉莲咏",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七律",
      "Tags": [
        "唐代",
        "雍陶"
      ],
      "Contents": [
        "青蘋白石匝莲塘，",
        "水里莲开带瑞光。",
        "露湿红芳双朵重，",
        "风飘绿蒂一枝长。",
        "同心栀子徒夸艳，",
        "合穗嘉禾岂解香。",
        "不独丰祥先有应，",
        "更宜花县对潘郎。"
      ]
    },
    {
      "_id": null,
      "Name": "河阴新城",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七律",
      "Tags": [
        "唐代",
        "雍陶"
      ],
      "Contents": [
        "高城新筑压长川，",
        "虎踞龙盘气色全。",
        "五里似云根不动，",
        "一重如月晕长圆。",
        "河流暗与沟池合，",
        "山色遥将睥睨连。",
        "自有此来当汴口，",
        "武牢何用锁风烟。"
      ]
    },
    {
      "_id": null,
      "Name": "洛中感事",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "洛城今古足繁华，",
        "最恨乔家似石家。",
        "行到窈娘身没处，",
        "水边愁见亚枝花。"
      ]
    },
    {
      "_id": null,
      "Name": "洛源驿戏题",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "柳阴春岭鸟新啼，",
        "暖色浓烟深处迷。",
        "如恨往来人不见，",
        "水声呦咽出花溪。"
      ]
    },
    {
      "_id": null,
      "Name": "渡桑干河",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "南客岂曾谙塞北，",
        "年年唯见雁飞回。",
        "今朝忽渡桑干水，",
        "不似身来似梦来。"
      ]
    },
    {
      "_id": null,
      "Name": "状春",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "含春笑日花心艳，",
        "带雨牵风柳态妖。",
        "珍重两般堪比处，",
        "醉时红脸舞时腰。"
      ]
    },
    {
      "_id": null,
      "Name": "病鹤",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "忆得当时病未遭，",
        "身为仙驭雪为毛。",
        "今来沙上飞无力，",
        "羞见樯乌立处高。"
      ]
    },
    {
      "_id": null,
      "Name": "相和歌辞·明月照高楼",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "未知",
      "Tags": [
        "唐代",
        "雍陶"
      ],
      "Contents": [
        "朗月何高高，",
        "楼中帘影寒。",
        "一妇独含叹，",
        "四坐谁成欢。",
        "时节屡已移，",
        "游旅杳不还。",
        "沧溟倘未涸，",
        "妾泪终不干。",
        "君若无定云，",
        "妾若不动山。",
        "云行出山易，",
        "山逐云去难。",
        "愿为边塞尘，",
        "因风委君颜。",
        "君颜良洗多，",
        "荡妾浊水间。"
      ]
    },
    {
      "_id": null,
      "Name": "离京城宿商山作",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "五绝",
      "Tags": [
        "唐代",
        "雍陶"
      ],
      "Contents": [
        "山月吟声苦，",
        "春风引思长。",
        "无由及尘土，",
        "犹带杏花香。"
      ]
    },
    {
      "_id": null,
      "Name": "离家后作",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "世上无媒似我希，",
        "一身惟有影相随。",
        "出门便作焚舟计，",
        "生不成名死不归。"
      ]
    },
    {
      "_id": null,
      "Name": "秋居病中",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七律",
      "Tags": [
        "唐代",
        "雍陶"
      ],
      "Contents": [
        "幽居悄悄何人到，",
        "落日清凉满树梢。",
        "新句有时愁里得，",
        "古方无效病来抛。",
        "荒檐数蝶悬蛛网，",
        "空屋孤萤入燕巢。",
        "独卧南窗秋色晚，",
        "一庭红叶掩衡茅。"
      ]
    },
    {
      "_id": null,
      "Name": "秋怀",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "古槐烟薄晚鸦愁，",
        "独向黄昏立御沟。",
        "南国望中生远思，",
        "一行新雁去汀洲。"
      ]
    },
    {
      "_id": null,
      "Name": "秋露",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "五律",
      "Tags": [
        "唐代",
        "雍陶"
      ],
      "Contents": [
        "白露暧秋色，",
        "月明清漏中。",
        "痕沾珠箔重，",
        "点落玉盘空。",
        "竹动时惊鸟，",
        "莎寒暗滴虫。",
        "满园生永夜，",
        "渐欲与霜同。"
      ]
    },
    {
      "_id": null,
      "Name": "秋馆雨夜",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "五绝",
      "Tags": [
        "唐代",
        "雍陶"
      ],
      "Contents": [
        "夜雨空馆静，",
        "幽人起裴回。",
        "长安醉眠客，",
        "岂知新雁来。"
      ]
    },
    {
      "_id": null,
      "Name": "答蜀中经蛮后友人马艾见寄",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "未知",
      "Tags": [
        "唐代",
        "雍陶"
      ],
      "Contents": [
        "茜马渡泸水，",
        "北来如鸟轻。",
        "几年朝凤阙，",
        "一日破龟城。",
        "此地有征战，",
        "谁家无死生。",
        "人悲还旧里，",
        "鸟喜下空营。",
        "弟侄意初定，",
        "交朋心尚惊。",
        "自从经难后，",
        "吟苦似猿声。"
      ]
    },
    {
      "_id": null,
      "Name": "经杜甫旧宅",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七律",
      "Tags": [
        "唐代",
        "雍陶"
      ],
      "Contents": [
        "浣花溪里花多处，",
        "为忆先生在蜀时。",
        "万古只应留旧宅，",
        "千金无复换新诗。",
        "沙崩水槛鸥飞尽，",
        "树压村桥马过迟。",
        "山月不知人事变，",
        "夜来江上与谁期。"
      ]
    },
    {
      "_id": null,
      "Name": "罢还边将",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七律",
      "Tags": [
        "唐代",
        "雍陶"
      ],
      "Contents": [
        "白须虏将话边事，",
        "自失公权怨语多。",
        "汉主岂劳思李牧，",
        "赵王犹是用廉颇。",
        "新鹰饱肉唯闲猎，",
        "旧剑生衣懒更磨。",
        "百战无功身老去，",
        "羡他年少渡黄河。"
      ]
    },
    {
      "_id": null,
      "Name": "美人春风怨",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "澹荡春风满眼来，",
        "落花飞蝶共裴回。",
        "偏能飘散同心蒂，",
        "无那愁眉吹不开。"
      ]
    },
    {
      "_id": null,
      "Name": "自蔚州南入真谷有似剑门，因有归思",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "我家蜀地身离久，",
        "忽见胡山似剑门。",
        "马上欲垂千里泪，",
        "耳边唯欠一声猿。"
      ]
    },
    {
      "_id": null,
      "Name": "自述",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "五律",
      "Tags": [
        "唐代",
        "雍陶"
      ],
      "Contents": [
        "万事谁能问，",
        "一名犹未知。",
        "贫当多累日，",
        "闲过少年时。",
        "灯下和愁睡，",
        "花前带酒悲。",
        "无谋常委命，",
        "转觉命堪疑。"
      ]
    },
    {
      "_id": null,
      "Name": "苦寒",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "今年无异去年寒，",
        "何事朝来独忍难。",
        "应是渐为贫客久，",
        "锦衣著尽布衣单。"
      ]
    },
    {
      "_id": null,
      "Name": "蔚州晏内遇新雪",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "胡卢河畔逢秋雪，",
        "疑是风飘白鹤毛。",
        "坐客停杯看未定，",
        "将军已湿褐花袍。"
      ]
    },
    {
      "_id": null,
      "Name": "蜀中战后感事",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "未知",
      "Tags": [
        "唐代",
        "雍陶"
      ],
      "Contents": [
        "蜀道英灵地，",
        "山重水又回。",
        "文章四子盛，",
        "道路五丁开。",
        "词客题桥去，",
        "忠臣叱驭来。",
        "卧龙同骇浪，",
        "跃马比浮埃。",
        "已谓无妖土，",
        "那知有祸胎。",
        "蕃兵依濮柳，",
        "蛮旆指江梅。",
        "战后悲逢血，",
        "烧馀恨见灰。",
        "空留犀厌怪，",
        "无复酒除灾。",
        "岁积苌弘怨，",
        "春深杜宇哀。",
        "家贫移未得，",
        "愁上望乡台。"
      ]
    },
    {
      "_id": null,
      "Name": "蜀路倦行因有所感",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七律",
      "Tags": [
        "唐代",
        "雍陶"
      ],
      "Contents": [
        "乱峰碎石金牛路，",
        "过客应骑铁马行。",
        "白日欲斜催后乘，",
        "青云何处问前程。",
        "飞蝇一一皆先去，",
        "度鸟双双亦远鸣。",
        "蹇步不唯伤旅思，",
        "此中兼见宦途情。"
      ]
    },
    {
      "_id": null,
      "Name": "蝉",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "高树蝉声入晚云，",
        "不唯愁我亦愁君。",
        "何时各得身无事，",
        "每到闻时似不闻。"
      ]
    },
    {
      "_id": null,
      "Name": "西归出斜谷",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "行过险栈出褒斜，",
        "出尽平川似到家。",
        "万里客愁今日散，",
        "马前初见米囊花。"
      ]
    },
    {
      "_id": null,
      "Name": "访友人幽居二首",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七律",
      "Tags": [
        "唐代",
        "雍陶"
      ],
      "Contents": [
        "落花门外春将尽，",
        "飞絮庭前日欲高。",
        "深院客来人未起，",
        "黄鹂枝上啄樱桃。",
        "莎深苔滑地无尘，",
        "竹冷花迟剩驻春。",
        "尽日弄琴谁共听，",
        "与君兼鹤是三人。"
      ]
    },
    {
      "_id": null,
      "Name": "贫居春怨",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "贫居尽日冷风烟，",
        "独向檐床看雨眠。",
        "寂寞春风花落尽，",
        "满庭榆荚似秋天。"
      ]
    },
    {
      "_id": null,
      "Name": "赠宗静上人",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "五律",
      "Tags": [
        "唐代",
        "雍陶"
      ],
      "Contents": [
        "世上方传教，",
        "山中未得归。",
        "闲花飘讲席，",
        "驯鸽污禅衣。",
        "积雨谁过寺，",
        "残钟自掩扉。",
        "寒来垂顶帽，",
        "白发剃应稀。"
      ]
    },
    {
      "_id": null,
      "Name": "赠玉芝观王尊师",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七律",
      "Tags": [
        "唐代",
        "雍陶"
      ],
      "Contents": [
        "处处烟霞寻总遍，",
        "却来城市喜逢师。",
        "时流见说无人在，",
        "年纪唯应有鹤知。",
        "大药已成宁畏晚，",
        "小松初种不嫌迟。",
        "长忧一日归天去，",
        "未授灵方遣问谁。"
      ]
    },
    {
      "_id": null,
      "Name": "路中问程知欲达青云驿",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "行愁驿路问来人，",
        "西去经过愿一闻。",
        "落日回鞭相指点，",
        "前程从此是青云。"
      ]
    },
    {
      "_id": null,
      "Name": "路逢有似亡友者，恻然赋此",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "吾友今生不可逢，",
        "风流空想旧仪容。",
        "朝来马上频回首，",
        "惆怅他人似蔡邕。"
      ]
    },
    {
      "_id": null,
      "Name": "过南邻花园",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "莫怪频过有酒家，",
        "多情长是惜年华。",
        "春风堪赏还堪恨，",
        "才见开花又落花。"
      ]
    },
    {
      "_id": null,
      "Name": "过旧宅看花",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "山桃野杏两三栽，",
        "树树繁花去复开。",
        "今日主人相引看，",
        "谁知曾是客移来。"
      ]
    },
    {
      "_id": null,
      "Name": "送于中丞使北蕃",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "未知",
      "Tags": [
        "唐代",
        "雍陶"
      ],
      "Contents": [
        "朔将引双旌，",
        "山遥碛雪平。",
        "经年通国信，",
        "计日得蕃情。",
        "野次依泉宿，",
        "沙中望火行。",
        "远雕秋有力，",
        "寒马夜无声。",
        "看猎临胡帐，",
        "思乡见汉城。",
        "来春拥边骑，",
        "新草满归程。"
      ]
    },
    {
      "_id": null,
      "Name": "送人归吴",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "远爱春波正满湖，",
        "羡君东去是归途。",
        "吟诗好向月中宿，",
        "一叫水天沙鹤孤。"
      ]
    },
    {
      "_id": null,
      "Name": "送前鄠县李少府",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "五律",
      "Tags": [
        "唐代",
        "雍陶"
      ],
      "Contents": [
        "近出圭峰下，",
        "还期又不赊。",
        "身闲多宿寺，",
        "官满未移家。",
        "罢钓临秋水，",
        "开尊对月华。",
        "自当蓬阁选，",
        "岂得卧烟霞。"
      ]
    },
    {
      "_id": null,
      "Name": "送友人弃官归山居",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "不爱人间紫与绯，",
        "却思松下著山衣。",
        "春郊雨尽多新草，",
        "一路青青蹋雨归。"
      ]
    },
    {
      "_id": null,
      "Name": "送契玄上人南游",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "五律",
      "Tags": [
        "唐代",
        "雍陶"
      ],
      "Contents": [
        "红叶落湘川，",
        "枫明映水天。",
        "寻钟过楚寺，",
        "拥锡上泷船。",
        "病客思留药，",
        "迷人待说禅。",
        "南中多古迹，",
        "应访虎溪泉。"
      ]
    },
    {
      "_id": null,
      "Name": "送宜春裴明府之任",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "五律",
      "Tags": [
        "唐代",
        "雍陶"
      ],
      "Contents": [
        "南行春已满，",
        "路半水茫然。",
        "楚望花当渡，",
        "湘阴橘满川。",
        "山横湖色上，",
        "帆出鸟行前。",
        "此任无辞远，",
        "亲人贵用还。"
      ]
    },
    {
      "_id": null,
      "Name": "送客",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "若论秋思人人苦，",
        "最觉愁多客又深。",
        "何况病来惆怅尽，",
        "不知争作送君心。"
      ]
    },
    {
      "_id": null,
      "Name": "送客不及",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "水阔江天两不分，",
        "行人两处更相闻。",
        "遥遥已失风帆影，",
        "半日虚销指点云。"
      ]
    },
    {
      "_id": null,
      "Name": "送客二首",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七律",
      "Tags": [
        "唐代",
        "雍陶"
      ],
      "Contents": [
        "与君同在少年场，",
        "知己萧条壮士伤。",
        "可惜报恩无处所，",
        "却提孤剑过咸阳。",
        "行人立马强盘回，",
        "别字犹含未忍开。",
        "好去出门休落泪，",
        "不如前路早归来。"
      ]
    },
    {
      "_id": null,
      "Name": "送客归襄阳旧居",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "襄阳耆旧别来稀，",
        "此去何人共掩扉。",
        "唯有白铜鞮上月，",
        "水楼闲处待君归。"
      ]
    },
    {
      "_id": null,
      "Name": "送客遥望",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "五绝",
      "Tags": [
        "唐代",
        "雍陶"
      ],
      "Contents": [
        "别远心更苦，",
        "遥将目送君。",
        "光华不可见，",
        "孤鹤没秋云。"
      ]
    },
    {
      "_id": null,
      "Name": "送徐使君赴岳州",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "五律",
      "Tags": [
        "唐代",
        "雍陶"
      ],
      "Contents": [
        "渺渺楚江上，",
        "风旗摇去舟。",
        "马归云梦晚，",
        "猿叫洞庭秋。",
        "别思满南渡，",
        "乡心生北楼。",
        "巴陵山水郡，",
        "应称谢公游。"
      ]
    },
    {
      "_id": null,
      "Name": "送徐山人归睦州旧隐",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七律",
      "Tags": [
        "唐代",
        "雍陶"
      ],
      "Contents": [
        "君在桐庐何处住，",
        "草堂应与戴家邻。",
        "初归山犬翻惊主，",
        "久别江鸥却避人。",
        "终日欲为相逐计，",
        "临岐空羡独行身。",
        "秋风钓艇遥相忆，",
        "七里滩西片月新。"
      ]
    },
    {
      "_id": null,
      "Name": "送春",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "勿言春尽春还至，",
        "少壮看花复几回。",
        "今日已从愁里去，",
        "明年更莫共愁来。"
      ]
    },
    {
      "_id": null,
      "Name": "送蜀客",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "剑南风景腊前春，",
        "山鸟江风得雨新。",
        "莫怪送君行较远，",
        "自缘身是忆归人。"
      ]
    },
    {
      "_id": null,
      "Name": "送裴璋还蜀因亦怀归",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "五律",
      "Tags": [
        "唐代",
        "雍陶"
      ],
      "Contents": [
        "客在剑门外，",
        "新年音信稀。",
        "自为千里别，",
        "已送几人归。",
        "陌上月初落，",
        "马前花正飞。",
        "离言殊未尽，",
        "春雨满行衣。"
      ]
    },
    {
      "_id": null,
      "Name": "途中西望",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "行行何处散离愁，",
        "长路无因暂上楼。",
        "唯到高原即西望，",
        "马知人意亦回头。"
      ]
    },
    {
      "_id": null,
      "Name": "遣愁",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "抛掷泥中一听沈，",
        "不能三叹引愁深。",
        "莫言客子无愁易，",
        "须识愁多暗损心。"
      ]
    },
    {
      "_id": null,
      "Name": "酬李绀岁除送酒",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七律",
      "Tags": [
        "唐代",
        "雍陶"
      ],
      "Contents": [
        "岁尽贫生事事须，",
        "就中深恨酒钱无。",
        "故人充寿能分送，",
        "远客消愁免自沽。",
        "一夜四乘倾凿落，",
        "五更三点把屠苏。",
        "已供时节深珍重，",
        "况许今朝更挈壶。"
      ]
    },
    {
      "_id": null,
      "Name": "酬秘书王丞见寄",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "五律",
      "Tags": [
        "唐代",
        "雍陶"
      ],
      "Contents": [
        "朝下有闲思，",
        "南沟边水行。",
        "因来见寥落，",
        "转自叹平生。",
        "白首丈夫气，",
        "赤心知己情。",
        "留诗本相慰，",
        "却忆苦吟声。"
      ]
    },
    {
      "_id": null,
      "Name": "长安客感",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "五绝",
      "Tags": [
        "唐代",
        "雍陶"
      ],
      "Contents": [
        "日过千万家，",
        "一家非所依。",
        "不及行尘影，",
        "犹随马蹄归。"
      ]
    },
    {
      "_id": null,
      "Name": "闻子规",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "五绝",
      "Tags": [
        "唐代",
        "雍陶"
      ],
      "Contents": [
        "百鸟有啼时，",
        "子规声不歇。",
        "春寒四邻静，",
        "独叫三更月。"
      ]
    },
    {
      "_id": null,
      "Name": "闻杜鹃二首",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七律",
      "Tags": [
        "唐代",
        "雍陶"
      ],
      "Contents": [
        "碧竿微露月玲珑，",
        "谢豹伤心独叫风。",
        "高处已应闻滴血，",
        "山榴一夜几枝红。",
        "蜀客春城闻蜀鸟，",
        "思归声引未归心。",
        "却知夜夜愁相似，",
        "尔正啼时我正吟。"
      ]
    },
    {
      "_id": null,
      "Name": "阴地关见入蕃公主石上手迹",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "汉家公主昔和蕃，",
        "石上今馀手迹存。",
        "风雨几年侵不灭，",
        "分明纤指印苔痕。"
      ]
    },
    {
      "_id": null,
      "Name": "非酒",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "人人慢说酒消忧，",
        "我道翻为引恨由。",
        "一夜醒来灯火暗，",
        "不应愁事亦成愁。"
      ]
    },
    {
      "_id": null,
      "Name": "韦处士郊居",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "满庭诗境飘红叶，",
        "绕砌琴声滴暗泉。",
        "门外晚晴秋色老，",
        "万条寒玉一溪烟。"
      ]
    },
    {
      "_id": null,
      "Name": "题友人所居",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "亚尹故居经几主，",
        "只因君住有诗情。",
        "夜吟邻叟闻惆怅，",
        "七八年来无此声。"
      ]
    },
    {
      "_id": null,
      "Name": "题君山",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "风波不动影沈沈，",
        "翠色全微碧色深。",
        "应是水仙梳洗处，",
        "一螺青黛镜中心。"
      ]
    },
    {
      "_id": null,
      "Name": "题大安池亭",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "幽岛曲池相隐映，",
        "小桥虚阁半高低。",
        "好风好月无人宿，",
        "夜夜水禽船上栖。"
      ]
    },
    {
      "_id": null,
      "Name": "题宝应县",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "雪楼当日动晴寒，",
        "渭水梁山鸟外看。",
        "闻说德宗曾到此，",
        "吟诗不敢倚阑干。"
      ]
    },
    {
      "_id": null,
      "Name": "题情尽桥",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七绝",
      "Tags": [
        "唐代",
        "雍陶"
      ],
      "Contents": [
        "从来只有情难尽，",
        "何事名为情尽桥。",
        "自此改名为折柳，",
        "任他离恨一条条。"
      ]
    },
    {
      "_id": null,
      "Name": "题等界寺二首",
      "PoetId": "05ccdf3051b04f80bb78fba792ddb0ee",
      "PoetName": "雍陶",
      "Form": "七律",
      "Tags": [
        "唐代",
        "雍陶"
      ],
      "Contents": [
        "吴蜀千年等界村，",
        "英雄无主岂长存。",
        "思量往事今何在，",
        "万里山中一寺门。",
        "两国道涂都万里，",
        "来从此地等平分。",
        "行人竞说东西利，",
        "事不关心耳不闻。"
      ]
    }
  ]
}