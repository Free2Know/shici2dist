{
  "_id": "a2cc5fc918be45bc89e48d5d097c4918",
  "Name": "韦表微",
  "Description": "韦表微，字子明。擢进士第，数辟诸使府，入授监察御史里行，俄为翰林学士、知制诰。久之，迁中书舍人。文宗立，进户部侍郎。卒赠礼部尚书。诗一首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "池州夫子庙麟台",
      "PoetId": "a2cc5fc918be45bc89e48d5d097c4918",
      "PoetName": "韦表微",
      "Form": "未知",
      "Tags": [
        "唐代",
        "韦表微"
      ],
      "Contents": [
        "二仪既闭，",
        "三象乃乖。",
        "圣道埋郁，",
        "人心不开。",
        "上无文武，",
        "下有定哀。",
        "吁嗟麟兮，",
        "孰为来哉。",
        "周虽不纲，",
        "孔实嗣圣。",
        "诗书既删，",
        "礼乐大定。",
        "劝善惩恶，",
        "奸邪乃正。",
        "吁嗟麟兮，",
        "克昭符命。",
        "圣与时合，",
        "代行位尊。",
        "苟或乖戾，",
        "身穷道存。",
        "於昭鲁邑，",
        "栖迟孔门。",
        "吁嗟麟兮，",
        "孰知其仁。",
        "运极数残，",
        "德至时否。",
        "楚国浸广，",
        "秦封益侈。",
        "墙仞迫厄，",
        "崎岖阙里。",
        "吁嗟麟兮，",
        "靡有攸止。",
        "世治则麟，",
        "世乱则麇。",
        "出非其时，",
        "麋鹿同群。",
        "孔不自圣，",
        "麟不自祥。",
        "吁嗟麟兮，",
        "天何所亡。"
      ]
    }
  ]
}