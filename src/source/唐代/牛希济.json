{
  "_id": "7a2e14d67bfd4b61997acb37d48cb01c",
  "Name": "牛希济",
  "Description": "牛希济（公元872？－？）陇西（今甘肃东南部）人，牛峤之侄，在后蜀曾担任过翰林学士、御史中丞等职、后降于后唐，后唐明宗曾拜为雍州节度副使。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "中兴乐",
      "PoetId": "7a2e14d67bfd4b61997acb37d48cb01c",
      "PoetName": "牛希济",
      "Form": "未知",
      "Tags": [
        "唐代",
        "牛希济"
      ],
      "Contents": [
        "池塘暖碧浸晴晖，",
        "濛濛柳絮轻飞。",
        "红蕊凋来，",
        "醉梦还稀。",
        "春云空有雁归，",
        "珠帘垂。",
        "东风寂寞，",
        "恨郎抛掷，",
        "泪湿罗衣。"
      ]
    },
    {
      "_id": null,
      "Name": "临江仙",
      "PoetId": "7a2e14d67bfd4b61997acb37d48cb01c",
      "PoetName": "牛希济",
      "Form": "词",
      "Tags": [
        "唐代",
        "牛希济"
      ],
      "Contents": [
        "峭碧参差十二峰，",
        "冷烟寒树重重。",
        "瑶姬宫殿是仙踪。",
        "金炉珠帐，",
        "香霭昼偏浓。",
        "一自楚王惊梦断，",
        "人间无路相逢。",
        "至今云雨带愁容。",
        "月斜江上，",
        "征棹动晨钟。",
        "谢家仙观寄云岑，",
        "岩萝拂地成阴。",
        "洞房不闭白云深。",
        "当时丹灶，",
        "一粒化黄金。",
        "石壁霞衣犹半挂，",
        "松风长似鸣琴。",
        "时闻唳鹤起前林。",
        "十洲高会，",
        "何处许相寻。",
        "渭阙宫城秦树凋，",
        "玉楼独上无憀。",
        "含情不语自吹箫。",
        "调清和恨，",
        "天路逐风飘。",
        "何事乘龙人忽降，",
        "似知深意相招。",
        "三清携手路非遥。",
        "世间屏障，",
        "彩笔画娇饶。",
        "江绕黄陵春庙闲，",
        "娇莺独语关关。",
        "满庭重叠绿苔斑。",
        "阴云无事，",
        "四散自归山。",
        "箫鼓声稀香烬冷，",
        "月娥敛尽弯环。",
        "风流皆道胜人间，",
        "须知狂客，",
        "判死为红颜。",
        "素洛春光潋滟平，",
        "千重媚脸初生。",
        "凌波罗袜势轻轻。",
        "烟笼日照，",
        "珠翠半分明。",
        "风引宝衣疑欲舞，",
        "鸾回凤翥堪惊。",
        "也知心许恐无成。",
        "陈王辞赋，",
        "千载有声名。",
        "柳带摇风汉水滨，",
        "平芜两岸争匀。",
        "鸳鸯对浴浪痕新。",
        "弄珠游女，",
        "微笑自含春。",
        "轻步暗移蝉鬓动，",
        "罗裙风惹轻尘。",
        "水精宫殿岂无因。",
        "空劳纤手，",
        "解佩赠情人。",
        "洞庭波浪飐晴天，",
        "君山一点凝烟。",
        "此中真境属神仙。",
        "玉楼珠殿，",
        "相映月轮边。",
        "万里平湖秋色冷，",
        "星辰垂影参然。",
        "橘林霜重更红鲜。",
        "罗浮山下，",
        "有路暗相连"
      ]
    },
    {
      "_id": null,
      "Name": "奉诏赋蜀主降唐",
      "PoetId": "7a2e14d67bfd4b61997acb37d48cb01c",
      "PoetName": "牛希济",
      "Form": "七律",
      "Tags": [
        "唐代",
        "牛希济"
      ],
      "Contents": [
        "满城文武欲朝天，",
        "不觉邻师犯塞烟。",
        "唐主再悬新日月，",
        "蜀王难保旧山川。",
        "非干将相扶持拙，",
        "自是君臣数尽年。",
        "古往今来亦如此，",
        "几曾欢笑几潸然。"
      ]
    },
    {
      "_id": null,
      "Name": "生查子",
      "PoetId": "7a2e14d67bfd4b61997acb37d48cb01c",
      "PoetName": "牛希济",
      "Form": "词",
      "Tags": [
        "唐代",
        "牛希济"
      ],
      "Contents": [
        "春山烟欲收，",
        "天淡星稀小。",
        "残月脸边明，",
        "别泪临清晓。",
        "语已多，",
        "情未了，",
        "回首犹重道：记得绿罗裙，",
        "处处怜芳草。"
      ]
    },
    {
      "_id": null,
      "Name": "谒金门",
      "PoetId": "7a2e14d67bfd4b61997acb37d48cb01c",
      "PoetName": "牛希济",
      "Form": "词",
      "Tags": [
        "唐代",
        "牛希济"
      ],
      "Contents": [
        "秋已暮，",
        "重叠关山岐路。",
        "嘶马摇鞭何处去，",
        "晓禽霜满树。",
        "梦断禁城钟鼓，",
        "泪滴枕檀无数。",
        "一点凝红和薄雾，",
        "翠蛾愁不语。"
      ]
    },
    {
      "_id": null,
      "Name": "酒泉子",
      "PoetId": "7a2e14d67bfd4b61997acb37d48cb01c",
      "PoetName": "牛希济",
      "Form": "词",
      "Tags": [
        "唐代",
        "牛希济"
      ],
      "Contents": [
        "枕转簟凉，",
        "清晓远钟残梦。",
        "月光斜，",
        "帘影动，",
        "旧炉香。",
        "梦中说尽相思事，",
        "纤手匀双泪。",
        "去年书，",
        "今日意，",
        "断人肠。"
      ]
    }
  ]
}