{
  "_id": "27577ed8a42846e7a4963bb7a014a016",
  "Name": "源乾曜",
  "Description": "源乾曜，相州临漳人。举进士。景云中，累迁谏议大夫。开元初，以太常卿姜皎荐，拜少府少监，兼邠王府长史，寻迁户部侍郎，转尚书左丞。擢黄门侍郎，同平章事，进位侍中，后拜尚书左丞相，与张嘉贞、张说相次知政事。终太子少傅。诗四首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "奉和圣制送张尚书巡边",
      "PoetId": "27577ed8a42846e7a4963bb7a014a016",
      "PoetName": "源乾曜",
      "Form": "未知",
      "Tags": [
        "唐代",
        "源乾曜"
      ],
      "Contents": [
        "匈奴迩河朔，",
        "汉地须戎旅。",
        "天子择英才，",
        "朝端出监抚。",
        "流星下阊阖，",
        "宝钺专公辅。",
        "礼物生光辉，",
        "宸章备恩诩。",
        "有征视矛戟，",
        "制胜唯樽俎。",
        "彼美何壮哉，",
        "桓桓擅斯举。",
        "声华振台阁，",
        "功德标文武。",
        "奉国知命轻，",
        "忘家以身许。",
        "安人在勤恤，",
        "保大殚襟腑。",
        "此外无异言，",
        "同情报明主。"
      ]
    },
    {
      "_id": null,
      "Name": "奉和圣制送张说上集贤学士赐宴",
      "PoetId": "27577ed8a42846e7a4963bb7a014a016",
      "PoetName": "源乾曜",
      "Form": "未知",
      "Tags": [
        "唐代",
        "源乾曜"
      ],
      "Contents": [
        "盛业光书府，",
        "征人尽国英。",
        "丝纶贤得相，",
        "群俊学为名。",
        "宠命垂天锡，",
        "崇恩发睿情。",
        "熏风清禁籞，",
        "文殿述皇明。",
        "日霁庭阴出，",
        "池曛水气生。",
        "欢娱此无限，",
        "诗酒自相迎。"
      ]
    },
    {
      "_id": null,
      "Name": "奉和御制乾曜与张说宋璟同日上官命……",
      "PoetId": "27577ed8a42846e7a4963bb7a014a016",
      "PoetName": "源乾曜",
      "Form": "未知",
      "Tags": [
        "唐代",
        "源乾曜"
      ],
      "Contents": [
        "睿作超千古，",
        "湛恩育万人。",
        "递迁俱荷泽，",
        "同拜忽为邻。",
        "道合徽音畅，",
        "芳辰景命新。",
        "鼓钟崇享礼，",
        "鹓鹭集朝伦。",
        "窃位思官谤，",
        "凋容谢木春。",
        "惭多无以叙，",
        "拙备实难陈。",
        "进绶怀三少，",
        "承光尽百身。",
        "自当归第日，",
        "何幸列宫臣。"
      ]
    }
  ]
}