{
  "_id": "7fbf0caa9ff743b0955381f58a5af4b0",
  "Name": "王驾",
  "Description": "王驾，字大用，河中人。大顺元年登进士第，仕至礼部员外郎，自号守素先生。集六卷，今存诗六首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "乱后曲江",
      "PoetId": "7fbf0caa9ff743b0955381f58a5af4b0",
      "PoetName": "王驾",
      "Form": "七绝",
      "Tags": [
        "唐代",
        "王驾"
      ],
      "Contents": [
        "忆昔争游曲水滨，",
        "未春长有探春人。",
        "游春人尽空池在，",
        "直至春深不似春。"
      ]
    },
    {
      "_id": null,
      "Name": "古意",
      "PoetId": "7fbf0caa9ff743b0955381f58a5af4b0",
      "PoetName": "王驾",
      "Form": "七绝",
      "Tags": [
        "唐代",
        "王驾"
      ],
      "Contents": [
        "夫戍萧关妾在吴，",
        "西风吹妾妾忧夫。",
        "一行书信千行泪，",
        "寒到君边衣到无。"
      ]
    },
    {
      "_id": null,
      "Name": "夏雨",
      "PoetId": "7fbf0caa9ff743b0955381f58a5af4b0",
      "PoetName": "王驾",
      "Form": "五律",
      "Tags": [
        "唐代",
        "王驾"
      ],
      "Contents": [
        "非惟消旱暑，",
        "且喜救生民。",
        "天地如蒸湿，",
        "园林似却春。",
        "洗风清枕簟，",
        "换夜失埃尘。",
        "又作丰年望，",
        "田夫笑向人。"
      ]
    },
    {
      "_id": null,
      "Name": "次韵和卢先辈避难寺居看牡丹",
      "PoetId": "7fbf0caa9ff743b0955381f58a5af4b0",
      "PoetName": "王驾",
      "Form": "五律",
      "Tags": [
        "唐代",
        "王驾"
      ],
      "Contents": [
        "乱后寄僧居，",
        "看花恨有余。",
        "香宜闲静立，",
        "态似别离初。",
        "朵密红相照，",
        "栏低画不如。",
        "狂风任吹却，",
        "最共野人疏。"
      ]
    },
    {
      "_id": null,
      "Name": "过故友居",
      "PoetId": "7fbf0caa9ff743b0955381f58a5af4b0",
      "PoetName": "王驾",
      "Form": "七绝",
      "Tags": [
        "唐代",
        "王驾"
      ],
      "Contents": [
        "邻笛寒吹日落初，",
        "旧居今已别人居。",
        "乱来儿侄皆分散，",
        "惆怅僧房认得书。"
      ]
    },
    {
      "_id": null,
      "Name": "雨晴",
      "PoetId": "7fbf0caa9ff743b0955381f58a5af4b0",
      "PoetName": "王驾",
      "Form": "七绝",
      "Tags": [
        "唐代",
        "王驾"
      ],
      "Contents": [
        "雨前初见花间蕊，",
        "雨后全无叶底花。",
        "蜂蝶纷纷过墙去，",
        "却疑春色在邻家。"
      ]
    }
  ]
}