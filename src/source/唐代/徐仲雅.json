{
  "_id": "365225d9dba84f12961dae229badb2d4",
  "Name": "徐仲雅",
  "Description": "徐仲雅，其先秦中人，徙居长沙。事马氏，为观察判官、天册府学士。所业百馀卷行世，今存诗六首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "东华观偃松",
      "PoetId": "365225d9dba84f12961dae229badb2d4",
      "PoetName": "徐仲雅",
      "Form": "五律",
      "Tags": [
        "唐代",
        "徐仲雅"
      ],
      "Contents": [
        "半已化为石，",
        "有灵通碧湘。",
        "生逢尧雨露，",
        "老直汉风霜。",
        "月滴蟾心水，",
        "龙遗脑骨香。",
        "始于毫末后，",
        "曾见几兴亡。"
      ]
    },
    {
      "_id": null,
      "Name": "句",
      "PoetId": "365225d9dba84f12961dae229badb2d4",
      "PoetName": "徐仲雅",
      "Form": "未知",
      "Tags": [
        "唐代",
        "徐仲雅"
      ],
      "Contents": [
        "屋面尽生人耳朵，",
        "篱头多是老翁须。",
        "平分造化双苞去，",
        "拆破春风两面开。",
        "云路半开千里月，",
        "洞门斜掩一天春。",
        "凿开青帝春风国，",
        "移下姮娥夜月楼。",
        "珠玑影冷偏粘草，",
        "兰麝香浓却损花。",
        "山色晓堆罗黛雨，",
        "草梢春戛麝香风。",
        "衰兰寂寞含愁绿，",
        "小杏妖娆弄色红。",
        "旁搜水脉湘心满，",
        "遍揭泉根梵底通。",
        "水□滴残青□瘦，",
        "石脂倾尽白云空。",
        "深浦送回芳草日，",
        "急滩牵断绿杨风。",
        "藕梢逆入银塘里，",
        "蘋迹潜来玉井中。",
        "败菊篱疏临野渡，",
        "落梅村冷隔江枫。",
        "剪开净涧分苗稼，",
        "划破涟漪下钓筒。"
      ]
    },
    {
      "_id": null,
      "Name": "咏棕树",
      "PoetId": "365225d9dba84f12961dae229badb2d4",
      "PoetName": "徐仲雅",
      "Form": "五绝",
      "Tags": [
        "唐代",
        "徐仲雅"
      ],
      "Contents": [
        "叶似新蒲绿，",
        "身如乱锦缠。",
        "任君千度剥，",
        "意气自冲天。"
      ]
    },
    {
      "_id": null,
      "Name": "宫词",
      "PoetId": "365225d9dba84f12961dae229badb2d4",
      "PoetName": "徐仲雅",
      "Form": "七绝",
      "Tags": [
        "唐代",
        "徐仲雅"
      ],
      "Contents": [
        "内人晓起怯春寒，",
        "轻揭珠帘看牡丹。",
        "一把柳丝收不得，",
        "和风搭在玉栏杆。"
      ]
    },
    {
      "_id": null,
      "Name": "耕夫谣",
      "PoetId": "365225d9dba84f12961dae229badb2d4",
      "PoetName": "徐仲雅",
      "Form": "五律",
      "Tags": [
        "唐代",
        "徐仲雅"
      ],
      "Contents": [
        "张绪逞风流，",
        "王衍事轻薄。",
        "出门逢耕夫，",
        "颜色必不乐。",
        "肥肤如玉洁，",
        "力拗丝不折。",
        "半日无耕夫，",
        "此辈总饿杀。"
      ]
    },
    {
      "_id": null,
      "Name": "赠江处士",
      "PoetId": "365225d9dba84f12961dae229badb2d4",
      "PoetName": "徐仲雅",
      "Form": "五律",
      "Tags": [
        "唐代",
        "徐仲雅"
      ],
      "Contents": [
        "门在松阴里，",
        "山僧几度过。",
        "药灵丸不大，",
        "棋妙子无多。",
        "薄雾笼寒径，",
        "残风恋绿萝。",
        "金乌兼玉兔，",
        "年几奈公何。"
      ]
    },
    {
      "_id": null,
      "Name": "赠齐己",
      "PoetId": "365225d9dba84f12961dae229badb2d4",
      "PoetName": "徐仲雅",
      "Form": "未知",
      "Tags": [
        "唐代",
        "徐仲雅"
      ],
      "Contents": [
        "我唐有僧号齐己，",
        "未出家时宰相器。",
        "爰见梦中逢五丁，",
        "毁形自学无生理。",
        "骨瘦神清风一襟，",
        "松老霜天鹤病深。",
        "一言悟得生死海，",
        "芙蓉吐出琉璃心。",
        "闷见有唐风雅缺，",
        "敲破冰天飞白雪。",
        "清塞清江却有灵，",
        "遗魂泣对荒郊月。",
        "格何古，",
        "天工未生谁知主。",
        "混沌凿开鸡子黄，",
        "散作纯风如胆苦。",
        "意何新，",
        "织女星机挑白云。",
        "真宰夜来调暖律，",
        "声声吹出嫩青春。",
        "调何雅，",
        "涧底孤松秋雨洒。",
        "嫦娥月里学步虚，",
        "桂风吹落玉山下。",
        "语何奇，",
        "血泼乾坤龙战时。",
        "祖龙跨海日方出，",
        "一鞭风雨万山飞。",
        "己公己公道如此，",
        "浩浩寰中如独自。",
        "一簟松风冷如冰，",
        "长伴巢由伸脚睡。"
      ]
    }
  ]
}