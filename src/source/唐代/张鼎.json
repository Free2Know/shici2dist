{
  "_id": "3f6f6a81a0814cf1afa51f159ef49994",
  "Name": "张鼎",
  "Description": "张鼎，司勋员外郎。诗三首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "僧舍小池",
      "PoetId": "3f6f6a81a0814cf1afa51f159ef49994",
      "PoetName": "张鼎",
      "Form": "五律",
      "Tags": [
        "唐代",
        "张鼎"
      ],
      "Contents": [
        "引出白云根，",
        "潺潺涨藓痕。",
        "冷光摇砌锡，",
        "疏影露枝猿。",
        "净带凋霜叶，",
        "香通洗药源。",
        "贝多文字古，",
        "宜向此中翻。"
      ]
    },
    {
      "_id": null,
      "Name": "山中松",
      "PoetId": "3f6f6a81a0814cf1afa51f159ef49994",
      "PoetName": "张鼎",
      "Form": "五律",
      "Tags": [
        "唐代",
        "张鼎"
      ],
      "Contents": [
        "枝耸碧云端，",
        "根侵藓壁盘。",
        "几经良匠顾，",
        "犹作散材看。",
        "雪积花开少，",
        "风多子落干。",
        "空存后凋色，",
        "岁晚出林峦。"
      ]
    },
    {
      "_id": null,
      "Name": "江南遇雨",
      "PoetId": "3f6f6a81a0814cf1afa51f159ef49994",
      "PoetName": "张鼎",
      "Form": "五律",
      "Tags": [
        "唐代",
        "张鼎"
      ],
      "Contents": [
        "江天寒意少，",
        "冬月雨仍飞。",
        "出户愁为听，",
        "从风洒客衣。",
        "旅魂惊处断，",
        "乡信意中微。",
        "几日应晴去，",
        "孤舟且欲归。"
      ]
    },
    {
      "_id": null,
      "Name": "邺城引",
      "PoetId": "3f6f6a81a0814cf1afa51f159ef49994",
      "PoetName": "张鼎",
      "Form": "未知",
      "Tags": [
        "唐代",
        "张鼎"
      ],
      "Contents": [
        "君不见汉家失统三灵变，",
        "魏武争雄六龙战。",
        "荡海吞江制中国，",
        "回天运斗应南面。",
        "隐隐都城紫陌开，",
        "迢迢分野黄星见。",
        "流年不驻漳河水，",
        "明月俄终邺国宴。",
        "文章犹入管弦新，",
        "帷座空销狐兔尘。",
        "可惜望陵歌舞处，",
        "松风四面暮愁人。"
      ]
    }
  ]
}