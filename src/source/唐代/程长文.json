{
  "_id": "2217670c6bc644979506bc41b11d3d71",
  "Name": "程长文",
  "Description": "程长文，鄱阳人。诗三首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "春闺怨",
      "PoetId": "2217670c6bc644979506bc41b11d3d71",
      "PoetName": "程长文",
      "Form": "七绝",
      "Tags": [
        "唐代",
        "程长文"
      ],
      "Contents": [
        "绮陌香飘柳如线，",
        "时光瞬息如流电。",
        "良人何处事功名，",
        "十载相思不相见。"
      ]
    },
    {
      "_id": null,
      "Name": "狱中书情上使君",
      "PoetId": "2217670c6bc644979506bc41b11d3d71",
      "PoetName": "程长文",
      "Form": "未知",
      "Tags": [
        "唐代",
        "程长文"
      ],
      "Contents": [
        "妾家本住鄱阳曲，",
        "一片贞心比孤竹。",
        "当年二八盛容仪。",
        "红笺草隶恰如飞。",
        "尽日闲窗刺绣坐，",
        "有时极浦采莲归。",
        "谁道居贫守都邑，",
        "幽闺寂寞无人识。",
        "海燕朝归衾枕寒，",
        "山花夜落阶墀湿。",
        "强暴之男何所为，",
        "手持白刃向帘帏。",
        "一命任从刀下死，",
        "千金岂受暗中欺。",
        "我心匪石情难转，",
        "志夺秋霜意不移。",
        "血溅罗衣终不恨，",
        "疮黏锦袖亦何辞。",
        "县僚曾未知情绪，",
        "即便教人絷囹圄。",
        "朱唇滴沥独衔冤，",
        "玉箸阑干叹非所。",
        "十月寒更堪思人，",
        "一闻击柝一伤神。",
        "高髻不梳云已散，",
        "蛾眉罢扫月仍新。",
        "三尺严章难可越，",
        "百年心事向谁说。",
        "但看洗雪出圜扉，",
        "始信白圭无玷缺。"
      ]
    },
    {
      "_id": null,
      "Name": "铜雀台怨",
      "PoetId": "2217670c6bc644979506bc41b11d3d71",
      "PoetName": "程长文",
      "Form": "七律",
      "Tags": [
        "唐代",
        "程长文"
      ],
      "Contents": [
        "君王去后行人绝，",
        "箫筝不响歌喉咽。",
        "雄剑无威光彩沈，",
        "宝琴零落金星灭。",
        "玉阶寂寞坠秋露，",
        "月照当时歌舞处。",
        "当时歌舞人不回，",
        "化为今日西陵灰。"
      ]
    }
  ]
}