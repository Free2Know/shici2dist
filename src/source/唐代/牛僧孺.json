{
  "_id": "75f6fe9a27164467afb3dfb658c16a4a",
  "Name": "牛僧孺",
  "Description": "牛僧孺，字思黯，陇西人。贞元中，擢进士第，历相穆、敬两朝，封奇章郡公，后出为武昌节度使。文宗朝，征入再相。夙与李德裕相恶，会昌中，贬循州长史。大中初，还为太子少师，卒。集五卷，今存诗四首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "乐天梦得有岁夜诗聊以奉和",
      "PoetId": "75f6fe9a27164467afb3dfb658c16a4a",
      "PoetName": "牛僧孺",
      "Form": "五律",
      "Tags": [
        "唐代",
        "牛僧孺"
      ],
      "Contents": [
        "惜岁岁今尽，",
        "少年应不知。",
        "凄凉数流辈，",
        "欢喜见孙儿。",
        "暗减一身力，",
        "潜添满鬓丝。",
        "莫愁花笑老，",
        "花自几多时。"
      ]
    },
    {
      "_id": null,
      "Name": "句",
      "PoetId": "75f6fe9a27164467afb3dfb658c16a4a",
      "PoetName": "牛僧孺",
      "Form": "未知",
      "Tags": [
        "唐代",
        "牛僧孺"
      ],
      "Contents": [
        "但愁封寄去，",
        "魔物或惊禅。",
        "惟羡东都白居士，",
        "年年香积问禅师。",
        "不是道公狂不得，",
        "恨公逢我不教狂。",
        "地瘦草丛短。",
        "求人气色沮，",
        "凭酒意乃伸。"
      ]
    },
    {
      "_id": null,
      "Name": "席上赠刘梦得",
      "PoetId": "75f6fe9a27164467afb3dfb658c16a4a",
      "PoetName": "牛僧孺",
      "Form": "七律",
      "Tags": [
        "唐代",
        "牛僧孺"
      ],
      "Contents": [
        "粉署为郎四十春，",
        "今来名辈更无人。",
        "休论世上升沉事，",
        "且斗樽前见在身。",
        "珠玉会应成咳唾，",
        "山川犹觉露精神。",
        "莫嫌恃酒轻言语，",
        "曾把文章谒后尘。"
      ]
    },
    {
      "_id": null,
      "Name": "李苏州遗太湖石奇状绝伦，因题二十……",
      "PoetId": "75f6fe9a27164467afb3dfb658c16a4a",
      "PoetName": "牛僧孺",
      "Form": "未知",
      "Tags": [
        "唐代",
        "牛僧孺"
      ],
      "Contents": [
        "胚浑何时结，",
        "嵌空此日成。",
        "掀蹲龙虎斗，",
        "挟怪鬼神惊。",
        "带雨新水静，",
        "轻敲碎玉鸣。",
        "搀叉锋刃簇，",
        "缕络钓丝萦。",
        "近水摇奇冷，",
        "依松助澹清。",
        "通身鳞甲隐，",
        "透穴洞天明。",
        "丑凸隆胡准，",
        "深凹刻兕觥。",
        "雷风疑欲变，",
        "阴黑讶将行。",
        "噤痒微寒早，",
        "轮囷数片横。",
        "地祇愁垫压，",
        "鳌足困支撑。",
        "珍重姑苏守，",
        "相怜懒慢情。",
        "为探湖里物，",
        "不怕浪中鲸。",
        "利涉余千里，",
        "山河仅百程。",
        "池塘初展见，",
        "金玉自凡轻。",
        "侧眩魂犹悚，",
        "周观意渐平。",
        "似逢三益友，",
        "如对十年兄。",
        "旺兴添魔力，",
        "消烦破宿酲。",
        "媲人当绮皓，",
        "视秩即公卿。",
        "念此园林宝，",
        "还须别识精。",
        "诗仙有刘白，",
        "为汝数逢迎。"
      ]
    },
    {
      "_id": null,
      "Name": "郊庙歌辞·享太庙乐章·和宁舞",
      "PoetId": "75f6fe9a27164467afb3dfb658c16a4a",
      "PoetName": "牛僧孺",
      "Form": "未知",
      "Tags": [
        "唐代",
        "牛僧孺"
      ],
      "Contents": [
        "湜湜颀颀，",
        "融昭德辉。",
        "不纽不舒，",
        "贯成九围。",
        "武烈文经，",
        "敷施当宜。",
        "纂尧付启，",
        "亿万熙熙。"
      ]
    }
  ]
}