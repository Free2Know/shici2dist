{
  "_id": "28f21515a5d14395aeda87a9f88147ac",
  "Name": "清江",
  "Description": "清江，会稽人，善篇章。大历、贞元间，与清昼齐名，称为会稽二清。诗一卷。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "七夕",
      "PoetId": "28f21515a5d14395aeda87a9f88147ac",
      "PoetName": "清江",
      "Form": "五律",
      "Tags": [
        "唐代",
        "清江"
      ],
      "Contents": [
        "七夕景迢迢，",
        "相逢只一宵。",
        "月为开帐烛，",
        "云作渡河桥。",
        "映水金冠动，",
        "当风玉珮摇。",
        "惟愁更漏促，",
        "离别在明朝。"
      ]
    },
    {
      "_id": null,
      "Name": "上都酬章十八兄",
      "PoetId": "28f21515a5d14395aeda87a9f88147ac",
      "PoetName": "清江",
      "Form": "五律",
      "Tags": [
        "唐代",
        "清江"
      ],
      "Contents": [
        "每叹经年别，",
        "人生有几年。",
        "关河长问道，",
        "风雨独随缘。",
        "寓蝶成庄梦，",
        "怀人识祢贤。",
        "徽猷不及此，",
        "空愧白华篇。"
      ]
    },
    {
      "_id": null,
      "Name": "喜严侍御蜀还赠严秘书",
      "PoetId": "28f21515a5d14395aeda87a9f88147ac",
      "PoetName": "清江",
      "Form": "七律",
      "Tags": [
        "唐代",
        "清江"
      ],
      "Contents": [
        "往年分首出咸秦，",
        "木落花开秋又春。",
        "江客不曾知蜀路，",
        "旅魂何处访情人。",
        "当时望月思文友，",
        "今日迎骢见近臣。",
        "多羡二龙同汉代，",
        "绣衣芸阁共荣亲。"
      ]
    },
    {
      "_id": null,
      "Name": "喜皇甫大夫同宿大梁驿",
      "PoetId": "28f21515a5d14395aeda87a9f88147ac",
      "PoetName": "清江",
      "Form": "五律",
      "Tags": [
        "唐代",
        "清江"
      ],
      "Contents": [
        "江头旌旆去，",
        "花外卷帘空。",
        "夜色临城月，",
        "春声渡水风。",
        "也知行李别，",
        "暂喜话言同。",
        "若问庐山事，",
        "终身愧远公。"
      ]
    },
    {
      "_id": null,
      "Name": "夕次襄邑",
      "PoetId": "28f21515a5d14395aeda87a9f88147ac",
      "PoetName": "清江",
      "Form": "五律",
      "Tags": [
        "唐代",
        "清江"
      ],
      "Contents": [
        "何处戒吾道，",
        "经年远路中。",
        "客心犹向北，",
        "河水自归东。",
        "古戍鸣寒角，",
        "疏林振夕风。",
        "轻舟惟载月，",
        "那与故人同。"
      ]
    },
    {
      "_id": null,
      "Name": "宿严维宅简章八元",
      "PoetId": "28f21515a5d14395aeda87a9f88147ac",
      "PoetName": "清江",
      "Form": "五律",
      "Tags": [
        "唐代",
        "清江"
      ],
      "Contents": [
        "佳期曾不远，",
        "甲第即南邻。",
        "惠爱偏相及，",
        "经过岂厌频。",
        "秋寒林叶动，",
        "夕霁月华新。",
        "莫话羁栖事，",
        "平原是主人。"
      ]
    },
    {
      "_id": null,
      "Name": "小雪",
      "PoetId": "28f21515a5d14395aeda87a9f88147ac",
      "PoetName": "清江",
      "Form": "七绝",
      "Tags": [
        "唐代",
        "清江"
      ],
      "Contents": [
        "落雪临风不厌看，",
        "更多还恐蔽林峦。",
        "愁人正在书窗下，",
        "一片飞来一片寒。"
      ]
    },
    {
      "_id": null,
      "Name": "早发陕州途中赠严秘书",
      "PoetId": "28f21515a5d14395aeda87a9f88147ac",
      "PoetName": "清江",
      "Form": "未知",
      "Tags": [
        "唐代",
        "清江"
      ],
      "Contents": [
        "此身虽不系，",
        "忧道亦劳生。",
        "万里江湖梦，",
        "千山雨雪行。",
        "人家依旧垒，",
        "关路闭层城。",
        "未尽交河虏，",
        "犹屯细柳兵。",
        "艰难嗟远客，",
        "栖托赖深情。",
        "贫病吾将有，",
        "精修许少卿。"
      ]
    },
    {
      "_id": null,
      "Name": "早春书情寄河南崔少府",
      "PoetId": "28f21515a5d14395aeda87a9f88147ac",
      "PoetName": "清江",
      "Form": "未知",
      "Tags": [
        "唐代",
        "清江"
      ],
      "Contents": [
        "春日春风至，",
        "阳和似不均。",
        "病身空益老，",
        "愁鬓不知春。",
        "宇宙成遗物，",
        "光阴促幻身。",
        "客游伤末路，",
        "心事向行人。",
        "道薄犹怀土，",
        "时难欲厌贫。",
        "微才如可寄，",
        "赤县有乡亲。"
      ]
    },
    {
      "_id": null,
      "Name": "春游司直城西鸬鹚谿别业",
      "PoetId": "28f21515a5d14395aeda87a9f88147ac",
      "PoetName": "清江",
      "Form": "词",
      "Tags": [
        "唐代",
        "清江"
      ],
      "Contents": [
        "别墅军城下，",
        "闲喧未可齐。",
        "春深花蝶梦，",
        "晓隔柳烟鞞。",
        "韶景浮寒水，",
        "疏杨映绿堤。",
        "沿洄看竹色，",
        "来往听莺啼。",
        "久慢持生术，",
        "多亲种药畦。",
        "家贫知素行，",
        "心苦见清溪。",
        "越客初投分，",
        "南枝得寄栖。",
        "禅机空寂寞，",
        "雅趣赖招携。",
        "本寺重江外，",
        "游方二室西。",
        "裴回恋知己，",
        "日夕草萋萋。"
      ]
    },
    {
      "_id": null,
      "Name": "月夜有怀黄端公兼简朱孙二判官",
      "PoetId": "28f21515a5d14395aeda87a9f88147ac",
      "PoetName": "清江",
      "Form": "未知",
      "Tags": [
        "唐代",
        "清江"
      ],
      "Contents": [
        "月照疏林惊鹊飞，",
        "羁人此夜共无依。",
        "青门旅寓身空老，",
        "白首头陀力渐微。",
        "屡向曲池陪逸少，",
        "几回戎幕接玄晖。",
        "四科弟子称文学，",
        "五马诸侯是绣衣。",
        "江雁往来曾不定，",
        "野云摇曳本无机。",
        "修行未尽身将尽，",
        "欲向东山掩旧扉。"
      ]
    },
    {
      "_id": null,
      "Name": "湘川怀古",
      "PoetId": "28f21515a5d14395aeda87a9f88147ac",
      "PoetName": "清江",
      "Form": "五律",
      "Tags": [
        "唐代",
        "清江"
      ],
      "Contents": [
        "潇湘连汨罗，",
        "复对九嶷河。",
        "浪势屈原冢，",
        "竹声渔父歌。",
        "地荒征骑少，",
        "天暖浴禽多。",
        "脉脉东流水，",
        "古今同奈何。"
      ]
    },
    {
      "_id": null,
      "Name": "赠淮西贾兵马使",
      "PoetId": "28f21515a5d14395aeda87a9f88147ac",
      "PoetName": "清江",
      "Form": "七律",
      "Tags": [
        "唐代",
        "清江"
      ],
      "Contents": [
        "破虏功成百战场，",
        "天书新拜汉中郎。",
        "映门旌旆春风起，",
        "对客弦歌白日长。",
        "阶下斗鸡花乍发，",
        "营南试马柳初黄。",
        "由来吴楚多同调，",
        "感激逢君共异乡。"
      ]
    },
    {
      "_id": null,
      "Name": "送坚上人归杭州天竺寺",
      "PoetId": "28f21515a5d14395aeda87a9f88147ac",
      "PoetName": "清江",
      "Form": "五律",
      "Tags": [
        "唐代",
        "清江"
      ],
      "Contents": [
        "十年劳负笈，",
        "经论化中朝。",
        "流水知乡近，",
        "和风惜别遥。",
        "云山零夜雨，",
        "花岸上春潮。",
        "归卧南天竺，",
        "禅心更寂寥。"
      ]
    },
    {
      "_id": null,
      "Name": "送婆罗门",
      "PoetId": "28f21515a5d14395aeda87a9f88147ac",
      "PoetName": "清江",
      "Form": "七绝",
      "Tags": [
        "唐代",
        "清江"
      ],
      "Contents": [
        "雪岭金河独向东，",
        "吴山楚泽意无穷。",
        "如今白首乡心尽，",
        "万里归程在梦中。"
      ]
    },
    {
      "_id": null,
      "Name": "送赞律师归嵩山",
      "PoetId": "28f21515a5d14395aeda87a9f88147ac",
      "PoetName": "清江",
      "Form": "五律",
      "Tags": [
        "唐代",
        "清江"
      ],
      "Contents": [
        "禅意归心急，",
        "山深定易安。",
        "清贫修道苦，",
        "孝友别家难。",
        "雪路侵溪转，",
        "花宫映岳看。",
        "到时瞻塔暮，",
        "松月向人寒。"
      ]
    },
    {
      "_id": null,
      "Name": "酬姚补阙南仲云溪馆中戏题随书见寄",
      "PoetId": "28f21515a5d14395aeda87a9f88147ac",
      "PoetName": "清江",
      "Form": "五律",
      "Tags": [
        "唐代",
        "清江"
      ],
      "Contents": [
        "寺溪临使府，",
        "风景借仁祠。",
        "补衮周官贵，",
        "能名汉主慈。",
        "卧云知独处，",
        "望月忆同时。",
        "忽枉缄中赠，",
        "琼瑶满手持。"
      ]
    },
    {
      "_id": null,
      "Name": "长安卧病",
      "PoetId": "28f21515a5d14395aeda87a9f88147ac",
      "PoetName": "清江",
      "Form": "五律",
      "Tags": [
        "唐代",
        "清江"
      ],
      "Contents": [
        "身世足堪悲，",
        "空房卧病时。",
        "卷帘花雨滴，",
        "扫石竹阴移。",
        "已觉生如梦，",
        "堪嗟寿不知。",
        "未能通法性，",
        "讵可免支离。"
      ]
    }
  ]
}