{
  "_id": "fd1fce13b2d640c3923f4d8862079b17",
  "Name": "崔沔",
  "Description": "崔沔，字善冲，京兆长安人。事亲至孝。应制举，高第。俄被黜落者所援，则天令所司重试，沔对策又工于前，为天下第一。岑羲器之曰：\"今之郄诜也。\"特荐为左补阙。开元中，拜中书侍郎，出为魏州刺史。征还，分掌十铨。以清直历秘书监，太子宾客。沔深明礼经，详定宗庙笾豆之数及六亲服纪，多所建议。诗一首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "奉和圣制同二相已下群官乐游园宴",
      "PoetId": "fd1fce13b2d640c3923f4d8862079b17",
      "PoetName": "崔沔",
      "Form": "未知",
      "Tags": [
        "唐代",
        "崔沔"
      ],
      "Contents": [
        "五日酺才毕，",
        "千年乐未央。",
        "复承天所赐，",
        "终宴国之阳。",
        "地胜春逾好，",
        "恩深乐更张。",
        "落花飞广座，",
        "垂柳拂行觞。",
        "庶尹陪三史，",
        "诸侯具万方。",
        "酒酣同抃跃，",
        "歌舞咏时康。"
      ]
    }
  ]
}