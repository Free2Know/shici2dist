{
  "_id": "978e4d05f0aa49acaaa9c6f1b59769b2",
  "Name": "于邺",
  "Description": "唐末进士。诗一卷。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "下第不胜其忿题路左佛庙",
      "PoetId": "978e4d05f0aa49acaaa9c6f1b59769b2",
      "PoetName": "于邺",
      "Form": "未知",
      "Tags": [
        "唐代",
        "于邺"
      ],
      "Contents": [
        "雀儿未逐飏风高，",
        "下视鹰  意气豪。",
        "自谓能生千里足，",
        "黄昏依旧委蓬蒿。"
      ]
    },
    {
      "_id": null,
      "Name": "与僧话一作语旧",
      "PoetId": "978e4d05f0aa49acaaa9c6f1b59769b2",
      "PoetName": "于邺",
      "Form": "五律",
      "Tags": [
        "唐代",
        "于邺"
      ],
      "Contents": [
        "草堂前有山，",
        "一见一相宽。",
        "处世贵僧静，",
        "青松因岁寒。",
        "他山逢旧侣，",
        "尽日话长安。",
        "所以闲行迹，",
        "千回绕药栏。"
      ]
    },
    {
      "_id": null,
      "Name": "书怀",
      "PoetId": "978e4d05f0aa49acaaa9c6f1b59769b2",
      "PoetName": "于邺",
      "Form": "五律",
      "Tags": [
        "唐代",
        "于邺"
      ],
      "Contents": [
        "长安多路岐，",
        "西去欲何依。",
        "浮世只如此，",
        "旧山长忆归。",
        "自离京国久，",
        "应已故人稀。",
        "好与孤云住，",
        "孤云无是非。"
      ]
    },
    {
      "_id": null,
      "Name": "书情",
      "PoetId": "978e4d05f0aa49acaaa9c6f1b59769b2",
      "PoetName": "于邺",
      "Form": "五律",
      "Tags": [
        "唐代",
        "于邺"
      ],
      "Contents": [
        "负郭有田在，",
        "年年长废耕。",
        "欲磨秋镜净，",
        "恐见白头生。",
        "未作一旬别，",
        "已过千里程。",
        "不知书与剑，",
        "十载两无成。"
      ]
    },
    {
      "_id": null,
      "Name": "匣中琴",
      "PoetId": "978e4d05f0aa49acaaa9c6f1b59769b2",
      "PoetName": "于邺",
      "Form": "五律",
      "Tags": [
        "唐代",
        "于邺"
      ],
      "Contents": [
        "世人无正心，",
        "虫网匣中琴。",
        "何以经时废，",
        "非为娱耳音。",
        "独令高韵在，",
        "谁感隙尘深。",
        "应是南风曲，",
        "声声不合今。"
      ]
    },
    {
      "_id": null,
      "Name": "友人亭松",
      "PoetId": "978e4d05f0aa49acaaa9c6f1b59769b2",
      "PoetName": "于邺",
      "Form": "五律",
      "Tags": [
        "唐代",
        "于邺"
      ],
      "Contents": [
        "俯仰不能去，",
        "如逢旧友同。",
        "曾因春雪散，",
        "见在华山中。",
        "何处有明月，",
        "访君听远风。",
        "相将归未得，",
        "各占石岩东。"
      ]
    },
    {
      "_id": null,
      "Name": "天南怀",
      "PoetId": "978e4d05f0aa49acaaa9c6f1b59769b2",
      "PoetName": "于邺",
      "Form": "五律",
      "Tags": [
        "唐代",
        "于邺"
      ],
      "Contents": [
        "独行千里尘，",
        "轧轧转征轮。",
        "一别已多日，",
        "总看成老人。",
        "洞庭雪不下，",
        "故国草应春。",
        "三月烟波暖，",
        "南风生绿蘋。"
      ]
    },
    {
      "_id": null,
      "Name": "客中月",
      "PoetId": "978e4d05f0aa49acaaa9c6f1b59769b2",
      "PoetName": "于邺",
      "Form": "五律",
      "Tags": [
        "唐代",
        "于邺"
      ],
      "Contents": [
        "离家凡几宵，",
        "一望一寥寥。",
        "新魄又将满，",
        "故乡应渐遥。",
        "独临彭蠡水，",
        "远忆洛阳桥。",
        "更有乘舟客，",
        "凄然亦驻桡。"
      ]
    },
    {
      "_id": null,
      "Name": "客中览镜",
      "PoetId": "978e4d05f0aa49acaaa9c6f1b59769b2",
      "PoetName": "于邺",
      "Form": "五律",
      "Tags": [
        "唐代",
        "于邺"
      ],
      "Contents": [
        "何当开此镜，",
        "即见发如丝。",
        "白日急于水，",
        "少年能几时。",
        "每逢芳草处，",
        "长返故园迟。",
        "所以多为客，",
        "蹉跎欲怨谁。"
      ]
    },
    {
      "_id": null,
      "Name": "宿江口",
      "PoetId": "978e4d05f0aa49acaaa9c6f1b59769b2",
      "PoetName": "于邺",
      "Form": "五律",
      "Tags": [
        "唐代",
        "于邺"
      ],
      "Contents": [
        "南渡人来绝，",
        "喧喧雁满沙。",
        "自生江上月，",
        "长有客思家。",
        "半夜下霜岸，",
        "北风吹荻花。",
        "自惊归梦断，",
        "不得到天涯。"
      ]
    },
    {
      "_id": null,
      "Name": "寻山",
      "PoetId": "978e4d05f0aa49acaaa9c6f1b59769b2",
      "PoetName": "于邺",
      "Form": "五律",
      "Tags": [
        "唐代",
        "于邺"
      ],
      "Contents": [
        "到此绝车轮，",
        "萋萋草树春。",
        "青山如有利，",
        "白石亦成尘。",
        "水阔应无路，",
        "松深不见人。",
        "如知巢与许，",
        "千载迹犹新。"
      ]
    },
    {
      "_id": null,
      "Name": "岁幕还家",
      "PoetId": "978e4d05f0aa49acaaa9c6f1b59769b2",
      "PoetName": "于邺",
      "Form": "五律",
      "Tags": [
        "唐代",
        "于邺"
      ],
      "Contents": [
        "东西流不驻，",
        "白日与车轮。",
        "残雪半成水，",
        "微风应欲春。",
        "几经他国岁，",
        "已减故乡人。",
        "回首长安道，",
        "十年空苦辛。"
      ]
    },
    {
      "_id": null,
      "Name": "感怀",
      "PoetId": "978e4d05f0aa49acaaa9c6f1b59769b2",
      "PoetName": "于邺",
      "Form": "五律",
      "Tags": [
        "唐代",
        "于邺"
      ],
      "Contents": [
        "东风吹草色，",
        "空使客蹉跎。",
        "不设太平险，",
        "更应游子多。",
        "几伤行处泪，",
        "一曲醉中歌。",
        "尽向青门外，",
        "东随渭水波。"
      ]
    },
    {
      "_id": null,
      "Name": "斜谷道",
      "PoetId": "978e4d05f0aa49acaaa9c6f1b59769b2",
      "PoetName": "于邺",
      "Form": "五律",
      "Tags": [
        "唐代",
        "于邺"
      ],
      "Contents": [
        "乱峰连叠嶂，",
        "千里绿峨峨。",
        "蜀国路如此，",
        "游人车亦过。",
        "远烟当驿敛，",
        "骤雨逐风多。",
        "独忆紫芝叟，",
        "临风歌旧歌。"
      ]
    },
    {
      "_id": null,
      "Name": "春过函谷关",
      "PoetId": "978e4d05f0aa49acaaa9c6f1b59769b2",
      "PoetName": "于邺",
      "Form": "五律",
      "Tags": [
        "唐代",
        "于邺"
      ],
      "Contents": [
        "几度作游客，",
        "客行长苦辛。",
        "愁看函谷路，",
        "老尽布衣人。",
        "岁远关犹固，",
        "时移草亦春。",
        "何当名利息，",
        "遣此绝征轮。"
      ]
    },
    {
      "_id": null,
      "Name": "洛中有怀",
      "PoetId": "978e4d05f0aa49acaaa9c6f1b59769b2",
      "PoetName": "于邺",
      "Form": "五绝",
      "Tags": [
        "唐代",
        "于邺"
      ],
      "Contents": [
        "潺潺伊洛河，",
        "寂寞少恩波。",
        "銮驾久不幸，",
        "洛阳春草多。"
      ]
    },
    {
      "_id": null,
      "Name": "涂中作",
      "PoetId": "978e4d05f0aa49acaaa9c6f1b59769b2",
      "PoetName": "于邺",
      "Form": "五律",
      "Tags": [
        "唐代",
        "于邺"
      ],
      "Contents": [
        "西南千里程，",
        "处处有车声。",
        "若使地无利，",
        "始应人不营。",
        "天涯犹马到，",
        "石迹尚尘生。",
        "如此未曾息，",
        "蜀山终冀平。"
      ]
    },
    {
      "_id": null,
      "Name": "游中梁山",
      "PoetId": "978e4d05f0aa49acaaa9c6f1b59769b2",
      "PoetName": "于邺",
      "Form": "五律",
      "Tags": [
        "唐代",
        "于邺"
      ],
      "Contents": [
        "僻地好泉石，",
        "何人曾陆沈。",
        "不知青嶂外，",
        "更有白云深。",
        "因此见乔木，",
        "几回思旧林。",
        "殷勤猿与鸟，",
        "唯我独何心。"
      ]
    },
    {
      "_id": null,
      "Name": "王将军宅夜听歌",
      "PoetId": "978e4d05f0aa49acaaa9c6f1b59769b2",
      "PoetName": "于邺",
      "Form": "五律",
      "Tags": [
        "唐代",
        "于邺"
      ],
      "Contents": [
        "朱槛满明月，",
        "美人歌落梅。",
        "忽惊尘起处，",
        "疑有凤飞来。",
        "一曲听初彻，",
        "几年愁暂开。",
        "东南正云雨，",
        "不得见阳台。"
      ]
    },
    {
      "_id": null,
      "Name": "白樱树",
      "PoetId": "978e4d05f0aa49acaaa9c6f1b59769b2",
      "PoetName": "于邺",
      "Form": "七绝",
      "Tags": [
        "唐代",
        "于邺"
      ],
      "Contents": [
        "记得花开雪满枝，",
        "和蜂和蝶带花移。",
        "如今花落游蜂去，",
        "空作主人惆怅诗。"
      ]
    },
    {
      "_id": null,
      "Name": "白樱桃",
      "PoetId": "978e4d05f0aa49acaaa9c6f1b59769b2",
      "PoetName": "于邺",
      "Form": "七绝",
      "Tags": [
        "唐代",
        "于邺"
      ],
      "Contents": [
        "王母阶前种几株，",
        "水晶帘内看如无。",
        "只应汉武金盘上，",
        "泻得珊珊白露珠。"
      ]
    },
    {
      "_id": null,
      "Name": "秋夕闻雁",
      "PoetId": "978e4d05f0aa49acaaa9c6f1b59769b2",
      "PoetName": "于邺",
      "Form": "五律",
      "Tags": [
        "唐代",
        "于邺"
      ],
      "Contents": [
        "星汉欲沈尽，",
        "谁家砧未休。",
        "忽闻凉雁至，",
        "如报杜陵秋。",
        "千树又黄叶，",
        "几人新白头。",
        "洞庭今夜客，",
        "一半却登舟。"
      ]
    },
    {
      "_id": null,
      "Name": "秋夜达萧关",
      "PoetId": "978e4d05f0aa49acaaa9c6f1b59769b2",
      "PoetName": "于邺",
      "Form": "五律",
      "Tags": [
        "唐代",
        "于邺"
      ],
      "Contents": [
        "扰扰浮梁路，",
        "人忙月自闲。",
        "去年为塞客，",
        "今夜宿萧关。",
        "辞国几经岁，",
        "望乡空见山。",
        "不知江叶下，",
        "又作布衣还。"
      ]
    },
    {
      "_id": null,
      "Name": "褒中即事",
      "PoetId": "978e4d05f0aa49acaaa9c6f1b59769b2",
      "PoetName": "于邺",
      "Form": "五律",
      "Tags": [
        "唐代",
        "于邺"
      ],
      "Contents": [
        "风吹残雨歇，",
        "云去有烟霞。",
        "南浦足游女，",
        "绿蘋应发花。",
        "远钟当半夜，",
        "明月入千家。",
        "不作故乡梦，",
        "始知京洛赊。"
      ]
    },
    {
      "_id": null,
      "Name": "赠王道士",
      "PoetId": "978e4d05f0aa49acaaa9c6f1b59769b2",
      "PoetName": "于邺",
      "Form": "五律",
      "Tags": [
        "唐代",
        "于邺"
      ],
      "Contents": [
        "日日市朝路，",
        "何时无苦辛。",
        "不随丹灶客，",
        "终作白头人。",
        "浮世度千载，",
        "桃源方一春。",
        "归来华表上，",
        "应笑北邙尘。"
      ]
    },
    {
      "_id": null,
      "Name": "路傍草",
      "PoetId": "978e4d05f0aa49acaaa9c6f1b59769b2",
      "PoetName": "于邺",
      "Form": "五律",
      "Tags": [
        "唐代",
        "于邺"
      ],
      "Contents": [
        "春至始青青，",
        "香车碾已平。",
        "不知山下处，",
        "来向路傍生。",
        "每岁有人在，",
        "何时无马行。",
        "应随尘与土，",
        "吹满洛阳城。"
      ]
    },
    {
      "_id": null,
      "Name": "过洛阳城",
      "PoetId": "978e4d05f0aa49acaaa9c6f1b59769b2",
      "PoetName": "于邺",
      "Form": "五律",
      "Tags": [
        "唐代",
        "于邺"
      ],
      "Contents": [
        "古来利与名，",
        "俱在洛阳城。",
        "九陌鼓初起，",
        "万车轮已行。",
        "周秦时几变，",
        "伊洛水犹清。",
        "二月中桥路，",
        "鸟啼春草生。"
      ]
    },
    {
      "_id": null,
      "Name": "过百牢关贻舟中者",
      "PoetId": "978e4d05f0aa49acaaa9c6f1b59769b2",
      "PoetName": "于邺",
      "Form": "五律",
      "Tags": [
        "唐代",
        "于邺"
      ],
      "Contents": [
        "蜀国少平地，",
        "方思京洛间。",
        "远为千里客，",
        "来度百牢关。",
        "帆影清江水，",
        "铃声碧草山。",
        "不因名与利，",
        "尔我各应闲。"
      ]
    },
    {
      "_id": null,
      "Name": "还家",
      "PoetId": "978e4d05f0aa49acaaa9c6f1b59769b2",
      "PoetName": "于邺",
      "Form": "五律",
      "Tags": [
        "唐代",
        "于邺"
      ],
      "Contents": [
        "为客忆归舍，",
        "归来还寂寥。",
        "壮时看欲过，",
        "白首固非遥。",
        "独酌几回醉，",
        "此愁终不销。",
        "犹残鸡与犬，",
        "驱去住山椒。"
      ]
    },
    {
      "_id": null,
      "Name": "送魏山韦处士一作送田处士西游",
      "PoetId": "978e4d05f0aa49acaaa9c6f1b59769b2",
      "PoetName": "于邺",
      "Form": "五绝",
      "Tags": [
        "唐代",
        "于邺"
      ],
      "Contents": [
        "阴阴亭际间，",
        "相顾惨离颜。",
        "一片云飞去，",
        "嵯峨空魏山。"
      ]
    },
    {
      "_id": null,
      "Name": "长信",
      "PoetId": "978e4d05f0aa49acaaa9c6f1b59769b2",
      "PoetName": "于邺",
      "Form": "五绝",
      "Tags": [
        "唐代",
        "于邺"
      ],
      "Contents": [
        "莫问古宫名，",
        "古宫空有城。",
        "惟应东去水，",
        "不改旧时声。"
      ]
    },
    {
      "_id": null,
      "Name": "长安逢隐者",
      "PoetId": "978e4d05f0aa49acaaa9c6f1b59769b2",
      "PoetName": "于邺",
      "Form": "五律",
      "Tags": [
        "唐代",
        "于邺"
      ],
      "Contents": [
        "征车千里至，",
        "碾遍六街尘。",
        "向此有营地，",
        "忽逢无事人。",
        "昔时颜未改，",
        "浮世路多新。",
        "且脱衣沽酒，",
        "终南山欲春。"
      ]
    },
    {
      "_id": null,
      "Name": "题华山麻处士所居",
      "PoetId": "978e4d05f0aa49acaaa9c6f1b59769b2",
      "PoetName": "于邺",
      "Form": "五律",
      "Tags": [
        "唐代",
        "于邺"
      ],
      "Contents": [
        "贵贱各扰扰，",
        "皆逢朝市间。",
        "到此马无迹，",
        "始知君独闲。",
        "冰破听敷水，",
        "雪晴看华山。",
        "西风寂寥地，",
        "唯我坐忘还。"
      ]
    },
    {
      "_id": null,
      "Name": "高楼",
      "PoetId": "978e4d05f0aa49acaaa9c6f1b59769b2",
      "PoetName": "于邺",
      "Form": "五绝",
      "Tags": [
        "唐代",
        "于邺"
      ],
      "Contents": [
        "远天明月出，",
        "照此谁家楼。",
        "上有罗衣裳，",
        "凉风吹不休。"
      ]
    }
  ]
}