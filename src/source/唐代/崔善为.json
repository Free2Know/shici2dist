{
  "_id": "27e8eaaba52844578078a876ea346de6",
  "Name": "崔善为",
  "Description": "崔善为，贝州武城人。善历数。仕隋，为文林郎。尝领丁匠五百人，营仁寿宫。杨素为总监，来按实，善为持簿暗唱，五百人无一差失，素大惊。稍迁楼烦司户书佐，密劝高祖举义旗。兵起，署为大将军府司户参军，转尚书左丞。贞观中，历大理、司农二卿，出为秦州刺史。诗二首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "答王无功九日",
      "PoetId": "27e8eaaba52844578078a876ea346de6",
      "PoetName": "崔善为",
      "Form": "五律",
      "Tags": [
        "唐代",
        "崔善为"
      ],
      "Contents": [
        "秋来菊花气，",
        "深山客重寻。",
        "露叶疑涵玉，",
        "风花似散金。",
        "摘来还泛酒，",
        "独坐即徐斟。",
        "王弘贪自醉，",
        "无复觅杨林。"
      ]
    },
    {
      "_id": null,
      "Name": "答王无功冬夜载酒乡馆",
      "PoetId": "27e8eaaba52844578078a876ea346de6",
      "PoetName": "崔善为",
      "Form": "五律",
      "Tags": [
        "唐代",
        "崔善为"
      ],
      "Contents": [
        "颁条忝贵郡，",
        "悬榻久相望。",
        "处士同杨郑，",
        "邦君谢李疆。",
        "讵知方拥彗，",
        "逢子敬惟桑。",
        "明朝蓬户侧，",
        "会自谒任棠。"
      ]
    }
  ]
}