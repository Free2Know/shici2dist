{
  "_id": "0d8d1e7d517f4e72a22b823a40d580e5",
  "Name": "王甚夷",
  "Description": "王甚夷，字无党，会昌三年进士第。诗二首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "和主司王起",
      "PoetId": "0d8d1e7d517f4e72a22b823a40d580e5",
      "PoetName": "王甚夷",
      "Form": "七律",
      "Tags": [
        "唐代",
        "王甚夷"
      ],
      "Contents": [
        "春闱帝念主生成，",
        "长庆公闻两岁名。",
        "有蕴赤心分雨露，",
        "无私和气浃寰瀛。",
        "龙门乍出难胜幸，",
        "鸳侣先行是最荣。",
        "遥仰高峰看白雪，",
        "多惭属和意屏营。"
      ]
    },
    {
      "_id": null,
      "Name": "风不鸣条",
      "PoetId": "0d8d1e7d517f4e72a22b823a40d580e5",
      "PoetName": "王甚夷",
      "Form": "未知",
      "Tags": [
        "唐代",
        "王甚夷"
      ],
      "Contents": [
        "圣日祥风起，",
        "韶晖助发生。",
        "蒙蒙遥野色，",
        "袅袅细条轻。",
        "荏弱看渐动，",
        "怡和吹不鸣。",
        "枝含余露湿，",
        "林霁晓烟平。",
        "缥缈春光媚，",
        "悠扬景气晴。",
        "康哉帝尧代，",
        "寰宇共澄清。"
      ]
    }
  ]
}