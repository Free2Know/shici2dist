{
  "_id": "1959f483f754429595d804c31cb5346d",
  "Name": "万楚",
  "Description": "万楚，登开元进士第。诗八首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "五日观妓",
      "PoetId": "1959f483f754429595d804c31cb5346d",
      "PoetName": "万楚",
      "Form": "七律",
      "Tags": [
        "唐代",
        "万楚"
      ],
      "Contents": [
        "西施谩道浣春纱，",
        "碧玉今时斗丽华。",
        "眉黛夺将萱草色，",
        "红裙妒杀石榴花。",
        "新歌一曲令人艳，",
        "醉舞双眸敛鬓斜。",
        "谁道五丝能续命，",
        "却令今日死君家。"
      ]
    },
    {
      "_id": null,
      "Name": "咏帘",
      "PoetId": "1959f483f754429595d804c31cb5346d",
      "PoetName": "万楚",
      "Form": "五律",
      "Tags": [
        "唐代",
        "万楚"
      ],
      "Contents": [
        "玳瑁昔称华，",
        "玲珑薄绛纱。",
        "钩衔门势曲，",
        "节乱水纹斜。",
        "日弄长飞鸟，",
        "风摇不卷花。",
        "自当分内外，",
        "非是为骄奢。"
      ]
    },
    {
      "_id": null,
      "Name": "小山歌",
      "PoetId": "1959f483f754429595d804c31cb5346d",
      "PoetName": "万楚",
      "Form": "未知",
      "Tags": [
        "唐代",
        "万楚"
      ],
      "Contents": [
        "人说淮南有小山，",
        "淮王昔日此登仙。",
        "城中鸡犬皆飞去，",
        "山上坛场今宛然。",
        "世人贵身不贵寿，",
        "共笑华阳洞天口。",
        "不知金石变长年，",
        "谩在人间恋携手。",
        "君能举帆至淮南，",
        "家住盱眙余先谙。",
        "桐柏乱流平入海，",
        "茱萸一曲沸成潭。",
        "忆记来时魂悄悄，",
        "想见仙山众峰小。",
        "今日长歌思不堪，",
        "君行为报三青鸟。"
      ]
    },
    {
      "_id": null,
      "Name": "杂曲歌辞·茱萸女",
      "PoetId": "1959f483f754429595d804c31cb5346d",
      "PoetName": "万楚",
      "Form": "未知",
      "Tags": [
        "唐代",
        "万楚"
      ],
      "Contents": [
        "山阴柳家女，",
        "九日采茱萸。",
        "复得东邻伴，",
        "双为陌上姝。",
        "插花向高髻，",
        "结子置长裾。",
        "作性恒迟缓，",
        "非关诧丈夫。",
        "平明折林树，",
        "日入反城隅。",
        "侠客邀罗袖，",
        "行人挑短书。",
        "蛾眉自有主，",
        "年少莫踟蹰。"
      ]
    },
    {
      "_id": null,
      "Name": "河上逢落花",
      "PoetId": "1959f483f754429595d804c31cb5346d",
      "PoetName": "万楚",
      "Form": "五绝",
      "Tags": [
        "唐代",
        "万楚"
      ],
      "Contents": [
        "河水浮落花，",
        "花流东不息。",
        "应见浣纱人，",
        "为道长相忆。"
      ]
    },
    {
      "_id": null,
      "Name": "题情人药栏",
      "PoetId": "1959f483f754429595d804c31cb5346d",
      "PoetName": "万楚",
      "Form": "五绝",
      "Tags": [
        "唐代",
        "万楚"
      ],
      "Contents": [
        "敛眉语芳草，",
        "何许太无情。",
        "正见离人别，",
        "春心相向生。"
      ]
    },
    {
      "_id": null,
      "Name": "题江潮庄壁",
      "PoetId": "1959f483f754429595d804c31cb5346d",
      "PoetName": "万楚",
      "Form": "五律",
      "Tags": [
        "唐代",
        "万楚"
      ],
      "Contents": [
        "田家喜秋熟，",
        "岁晏林叶稀。",
        "禾黍积场圃，",
        "楂梨垂户扉。",
        "野闲犬时吠，",
        "日暮牛自归。",
        "时复落花酒，",
        "茅斋堪解衣。"
      ]
    },
    {
      "_id": null,
      "Name": "骢马",
      "PoetId": "1959f483f754429595d804c31cb5346d",
      "PoetName": "万楚",
      "Form": "七律",
      "Tags": [
        "唐代",
        "万楚"
      ],
      "Contents": [
        "金络青骢白玉鞍，",
        "长鞭紫陌野游盘。",
        "朝驱东道尘恒灭，",
        "暮到河源日未阑。",
        "汗血每随边地苦，",
        "蹄伤不惮陇阴寒。",
        "君能一饮长城窟，",
        "为报天山行路难。"
      ]
    }
  ]
}