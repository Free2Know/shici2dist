{
  "_id": "430f12adf9e740a1b5bc64887007b647",
  "Name": "李暇",
  "Description": "",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "杂曲歌辞·东飞伯劳歌",
      "PoetId": "430f12adf9e740a1b5bc64887007b647",
      "PoetName": "李暇",
      "Form": "未知",
      "Tags": [
        "唐代",
        "李暇"
      ],
      "Contents": [
        "秦王龙剑燕后琴，",
        "珊瑚宝匣镂双心。",
        "谁家女儿抱香枕，",
        "开衾灭烛愿侍寝。",
        "琼窗半上金缕帱，",
        "轻罗隐面不障羞。",
        "青绮帏中坐相忆，",
        "红罗镜里见愁色。",
        "檐花照月莺对栖，",
        "空将可怜暗中啼。"
      ]
    },
    {
      "_id": null,
      "Name": "相和歌辞·怨诗三首",
      "PoetId": "430f12adf9e740a1b5bc64887007b647",
      "PoetName": "李暇",
      "Form": "未知",
      "Tags": [
        "唐代",
        "李暇"
      ],
      "Contents": [
        "罗敷初总髻，",
        "蕙芳正娇小。",
        "月落始归船，",
        "春眠恒著晓。",
        "何处期郎游，",
        "小苑花台间。",
        "相忆不可见，",
        "且复乘月还。",
        "别来花照路，",
        "别后露垂叶。",
        "歌舞须及时，",
        "如何坐悲妾。"
      ]
    },
    {
      "_id": null,
      "Name": "碧玉歌",
      "PoetId": "430f12adf9e740a1b5bc64887007b647",
      "PoetName": "李暇",
      "Form": "五绝",
      "Tags": [
        "唐代",
        "李暇"
      ],
      "Contents": [
        "碧玉上官妓，",
        "出入千花林。",
        "珠被玳瑁床，",
        "感郎情意深。"
      ]
    }
  ]
}