{
  "_id": "13fdcc4c3ddf4700842b51499db3085b",
  "Name": "张荐",
  "Description": "张荐，字孝举，深州人，鷟之孙。敏锐有文辞，为颜真卿所赏。真卿陷李希烈，荐上疏论救，为左拾遗。论卢杞奸恶，德宗纳之，擢谏议大夫。将疏裴延龄恶，延龄知之，遣使回鹘，还为秘书少监。复使吐番，三临绝域，占对详辩。卒赠礼部尚书。诗三首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "和潘孟阳春日雪回文绝句",
      "PoetId": "13fdcc4c3ddf4700842b51499db3085b",
      "PoetName": "张荐",
      "Form": "五绝",
      "Tags": [
        "唐代",
        "张荐"
      ],
      "Contents": [
        "迟迟日气暖，",
        "漫漫雪天春。",
        "知君欲醉饮，",
        "思见此交亲。"
      ]
    },
    {
      "_id": null,
      "Name": "奉酬礼部阁老转韵离合见赠",
      "PoetId": "13fdcc4c3ddf4700842b51499db3085b",
      "PoetName": "张荐",
      "Form": "未知",
      "Tags": [
        "唐代",
        "张荐"
      ],
      "Contents": [
        "移居既同里，",
        "多幸陪君子。",
        "弘雅重当朝，",
        "弓旌早见招。",
        "植根琼林圃，",
        "直夜金闺步。",
        "劝深子玉铭，",
        "力竞相如赋。",
        "间阔向春闱，",
        "日复想光仪。",
        "格言信难继，",
        "木石强为词。"
      ]
    }
  ]
}