{
  "_id": "38698785ba6141989a6024319d7dbd2b",
  "Name": "张仲素",
  "Description": "张仲素，字绘之，河间人。宪宗时为翰林学士，后终中书舍人。诗一卷。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "上元日听太清宫步虚",
      "PoetId": "38698785ba6141989a6024319d7dbd2b",
      "PoetName": "张仲素",
      "Form": "未知",
      "Tags": [
        "唐代",
        "张仲素"
      ],
      "Contents": [
        "仙客开金箓，",
        "元辰会玉京。",
        "灵歌宾紫府，",
        "雅韵出层城。",
        "磬杂音徐彻，",
        "风飘响更清。",
        "纡馀空外尽，",
        "断续听中生。",
        "舞鹤纷将集，",
        "流云住未行。",
        "谁知九陌上，",
        "尘俗仰遗声。"
      ]
    },
    {
      "_id": null,
      "Name": "圣明乐",
      "PoetId": "38698785ba6141989a6024319d7dbd2b",
      "PoetName": "张仲素",
      "Form": "五绝",
      "Tags": [
        "唐代",
        "张仲素"
      ],
      "Contents": [
        "九陌祥烟合，",
        "千春瑞月明。",
        "宫花将苑柳，",
        "先发凤凰城。"
      ]
    },
    {
      "_id": null,
      "Name": "塞下曲五首",
      "PoetId": "38698785ba6141989a6024319d7dbd2b",
      "PoetName": "张仲素",
      "Form": "未知",
      "Tags": [
        "唐代",
        "张仲素"
      ],
      "Contents": [
        "三戍渔阳再渡辽，",
        "騂弓在臂剑横腰。",
        "匈奴似若知名姓，",
        "休傍阴山更射雕。",
        "猎马千行雁几双，",
        "燕然山下碧油幢。",
        "传声漠北单于破，",
        "火照旌旗夜受降。",
        "朔雪飘飘开雁门，",
        "平沙历乱卷蓬根。",
        "功名耻计擒生数，",
        "直斩楼兰报国恩。",
        "陇水潺湲陇树秋，",
        "征人到此泪双流。",
        "乡关万里无因见，",
        "西戍河源早晚休。",
        "阴碛茫茫塞草肥，",
        "桔槔烽上暮云飞。",
        "交河北望天连海，",
        "苏武曾将汉节归。"
      ]
    },
    {
      "_id": null,
      "Name": "夜闻洛滨吹笙",
      "PoetId": "38698785ba6141989a6024319d7dbd2b",
      "PoetName": "张仲素",
      "Form": "未知",
      "Tags": [
        "唐代",
        "张仲素"
      ],
      "Contents": [
        "王子千年后，",
        "笙音五夜闻。",
        "逶迤绕清洛，",
        "断续下仙云。",
        "泄泄飘难定，",
        "啾啾曲未分。",
        "松风助幽律，",
        "波月动轻文。",
        "凤管听何远，",
        "鸾声若在群。",
        "暗空思羽盖，",
        "馀气自氛氲。"
      ]
    },
    {
      "_id": null,
      "Name": "天马辞二首",
      "PoetId": "38698785ba6141989a6024319d7dbd2b",
      "PoetName": "张仲素",
      "Form": "七律",
      "Tags": [
        "唐代",
        "张仲素"
      ],
      "Contents": [
        "天马初从渥水来，",
        "郊歌曾唱得龙媒。",
        "不知玉塞沙中路，",
        "苜蓿残花几处开。",
        "躞蹀宛驹齿未齐，",
        "摐金喷玉向风嘶。",
        "来时欲尽金河道，",
        "猎猎轻风在碧蹄。"
      ]
    },
    {
      "_id": null,
      "Name": "寒云轻重色",
      "PoetId": "38698785ba6141989a6024319d7dbd2b",
      "PoetName": "张仲素",
      "Form": "未知",
      "Tags": [
        "唐代",
        "张仲素"
      ],
      "Contents": [
        "佳期当可许，",
        "托思望云端。",
        "鳞影朝犹落，",
        "繁阴暮自寒。",
        "因风方袅袅，",
        "间石已漫漫。",
        "隐映看鸿度，",
        "霏微觉树攒。",
        "凝空多似黛，",
        "引素乍如纨。",
        "每向愁中览，",
        "含毫欲状难。"
      ]
    },
    {
      "_id": null,
      "Name": "思君恩",
      "PoetId": "38698785ba6141989a6024319d7dbd2b",
      "PoetName": "张仲素",
      "Form": "五绝",
      "Tags": [
        "唐代",
        "张仲素"
      ],
      "Contents": [
        "紫禁香如雾，",
        "青天月似霜。",
        "云韶何处奏，",
        "只是在朝阳。"
      ]
    },
    {
      "_id": null,
      "Name": "春江曲二首",
      "PoetId": "38698785ba6141989a6024319d7dbd2b",
      "PoetName": "张仲素",
      "Form": "五律",
      "Tags": [
        "唐代",
        "张仲素"
      ],
      "Contents": [
        "家寄征河岸，",
        "征人几岁游。",
        "不如潮水信，",
        "每日到沙头。",
        "乘晓南湖去，",
        "参差叠浪横。",
        "前洲在何处，",
        "霜里雁嘤嘤。"
      ]
    },
    {
      "_id": null,
      "Name": "春闺思",
      "PoetId": "38698785ba6141989a6024319d7dbd2b",
      "PoetName": "张仲素",
      "Form": "五绝",
      "Tags": [
        "唐代",
        "张仲素"
      ],
      "Contents": [
        "袅袅城边柳，",
        "青青陌上桑。",
        "提笼忘采叶，",
        "昨夜梦渔阳。"
      ]
    },
    {
      "_id": null,
      "Name": "杂曲歌辞·圣明乐",
      "PoetId": "38698785ba6141989a6024319d7dbd2b",
      "PoetName": "张仲素",
      "Form": "五律",
      "Tags": [
        "唐代",
        "张仲素"
      ],
      "Contents": [
        "玉帛殊方至，",
        "歌钟比屋闻。",
        "华夷今一贯，",
        "同贺圣明君。",
        "九陌祥烟合，",
        "千春瑞月明。",
        "宫花将苑柳，",
        "先发凤凰城。"
      ]
    },
    {
      "_id": null,
      "Name": "杂曲歌辞·太平乐",
      "PoetId": "38698785ba6141989a6024319d7dbd2b",
      "PoetName": "张仲素",
      "Form": "五绝",
      "Tags": [
        "唐代",
        "张仲素"
      ],
      "Contents": [
        "圣德超千古，",
        "皇威静四方。",
        "苍生今息战，",
        "无事觉时长。"
      ]
    },
    {
      "_id": null,
      "Name": "杂曲歌辞·宫中乐",
      "PoetId": "38698785ba6141989a6024319d7dbd2b",
      "PoetName": "张仲素",
      "Form": "未知",
      "Tags": [
        "唐代",
        "张仲素"
      ],
      "Contents": [
        "网户交如绮，",
        "纱窗薄似烟。",
        "乐吹天上曲，",
        "人是月中仙。",
        "翠匣开寒镜，",
        "珠钗挂步摇。",
        "妆成只畏晓，",
        "更漏促春宵。",
        "江果瑶池实，",
        "金盘露井冰。",
        "甘泉将避暑，",
        "台殿晓光凝。",
        "月彩浮鸾殿，",
        "砧声隔凤楼。",
        "笙歌临水槛，",
        "红烛乍迎秋。",
        "奇树留寒翠，",
        "神池结夕波。",
        "黄山一夜雪，",
        "渭水雁声多。"
      ]
    },
    {
      "_id": null,
      "Name": "杂曲歌辞·春江曲二首",
      "PoetId": "38698785ba6141989a6024319d7dbd2b",
      "PoetName": "张仲素",
      "Form": "五律",
      "Tags": [
        "唐代",
        "张仲素"
      ],
      "Contents": [
        "家寄征江岸，",
        "征人几岁游。",
        "不知潮水信，",
        "每日到沙头。",
        "乘晓南湖去，",
        "参差迭浪横。",
        "前洲在何处，",
        "雾里雁嘤嘤。"
      ]
    },
    {
      "_id": null,
      "Name": "杂曲歌辞·春游曲三首",
      "PoetId": "38698785ba6141989a6024319d7dbd2b",
      "PoetName": "张仲素",
      "Form": "未知",
      "Tags": [
        "唐代",
        "张仲素"
      ],
      "Contents": [
        "烟柳飞轻絮，",
        "风榆落小钱。",
        "蒙蒙百花里，",
        "罗绮竞秋千。",
        "骋望登香阁，",
        "争高下砌台。",
        "林间踏青去，",
        "席上意钱来。",
        "行乐三春节，",
        "林花百和香。",
        "当年重意气，",
        "先占斗鸡场。"
      ]
    },
    {
      "_id": null,
      "Name": "杂曲歌辞·秋夜曲",
      "PoetId": "38698785ba6141989a6024319d7dbd2b",
      "PoetName": "张仲素",
      "Form": "七绝",
      "Tags": [
        "唐代",
        "张仲素"
      ],
      "Contents": [
        "丁丁漏水夜何长，",
        "漫漫轻云露月光。",
        "秋壁暗虫通夕响，",
        "寒衣未寄莫飞霜。"
      ]
    },
    {
      "_id": null,
      "Name": "汉苑行二首",
      "PoetId": "38698785ba6141989a6024319d7dbd2b",
      "PoetName": "张仲素",
      "Form": "七律",
      "Tags": [
        "唐代",
        "张仲素"
      ],
      "Contents": [
        "回雁高飞太液池，",
        "新花低发上林枝。",
        "年光到处皆堪赏，",
        "春色人间总不知。",
        "春风淡荡景悠悠，",
        "莺啭高枝燕入楼。",
        "千步回廊闻凤吹，",
        "珠帘处处上银钩。"
      ]
    },
    {
      "_id": null,
      "Name": "燕子楼诗三首",
      "PoetId": "38698785ba6141989a6024319d7dbd2b",
      "PoetName": "张仲素",
      "Form": "未知",
      "Tags": [
        "唐代",
        "张仲素"
      ],
      "Contents": [
        "楼上残灯伴晓霜，",
        "独眠人起合欢床。",
        "相思一夜情多少，",
        "地角天涯不是长。",
        "北邙松柏锁愁烟，",
        "燕子楼人思悄然。",
        "自埋剑履歌尘散，",
        "红袖香消已十年。",
        "适看鸿雁岳阳回，",
        "又睹玄禽逼社来。",
        "瑶瑟玉箫无意绪，",
        "任从蛛网任从灰。"
      ]
    },
    {
      "_id": null,
      "Name": "玉绳低建章",
      "PoetId": "38698785ba6141989a6024319d7dbd2b",
      "PoetName": "张仲素",
      "Form": "未知",
      "Tags": [
        "唐代",
        "张仲素"
      ],
      "Contents": [
        "迢迢玉绳下，",
        "芒彩正阑干。",
        "稍复临鳷鹊，",
        "方疑近露寒。",
        "微明连粉堞，",
        "的皪映仙盘。",
        "横接河流照，",
        "低将夜色残。",
        "天榆随影没，",
        "宫树与光攒。",
        "遐想西垣客，",
        "长吟欲罢难。"
      ]
    },
    {
      "_id": null,
      "Name": "王昭君",
      "PoetId": "38698785ba6141989a6024319d7dbd2b",
      "PoetName": "张仲素",
      "Form": "五绝",
      "Tags": [
        "唐代",
        "张仲素"
      ],
      "Contents": [
        "仙娥今下嫁，",
        "骄子自同和。",
        "剑戟归田尽，",
        "牛羊绕塞多。"
      ]
    },
    {
      "_id": null,
      "Name": "秋思赠远",
      "PoetId": "38698785ba6141989a6024319d7dbd2b",
      "PoetName": "张仲素",
      "Form": "七绝",
      "Tags": [
        "唐代",
        "张仲素"
      ],
      "Contents": [
        "博山沉燎绝馀香，",
        "兰烬金檠怨夜长。",
        "为问青青河畔草，",
        "几回经雨复经霜。"
      ]
    },
    {
      "_id": null,
      "Name": "秋闺思二首",
      "PoetId": "38698785ba6141989a6024319d7dbd2b",
      "PoetName": "张仲素",
      "Form": "七律",
      "Tags": [
        "唐代",
        "张仲素"
      ],
      "Contents": [
        "碧窗斜日蔼深晖，",
        "愁听寒螀泪湿衣。",
        "梦里分明见关塞，",
        "不知何路向金微。",
        "秋天一夜静无云，",
        "断续鸿声到晓闻。",
        "欲寄征衣问消息，",
        "居延城外又移军。"
      ]
    },
    {
      "_id": null,
      "Name": "缑山鹤",
      "PoetId": "38698785ba6141989a6024319d7dbd2b",
      "PoetName": "张仲素",
      "Form": "未知",
      "Tags": [
        "唐代",
        "张仲素"
      ],
      "Contents": [
        "羽客骖仙鹤，",
        "将飞驻碧山。",
        "映松残雪在，",
        "度岭片云还。",
        "清唳因风远，",
        "高姿对水闲。",
        "笙歌忆天上，",
        "城郭叹人间。",
        "几变霜毛洁，",
        "方殊藻质斑。",
        "迢迢烟路逸，",
        "奋翮讵能攀。"
      ]
    },
    {
      "_id": null,
      "Name": "陇上行",
      "PoetId": "38698785ba6141989a6024319d7dbd2b",
      "PoetName": "张仲素",
      "Form": "五绝",
      "Tags": [
        "唐代",
        "张仲素"
      ],
      "Contents": [
        "行到黄云陇，",
        "唯闻羌戍鼙。",
        "不如山下水，",
        "犹得任东西。"
      ]
    }
  ]
}