{
  "_id": "dfa0ef2a2e944df2a0071e8ff75ab044",
  "Name": "张易之",
  "Description": "张易之，定州人。以门荫累迁尚乘奉御。则天临朝，与弟昌宗俱入侍禁中，俄为司卫少卿。圣历二年，置控鹤府，以易之为控鹤监内供奉。久视初，改控鹤府为奉宸府，遂为奉宸令。引词人阎朝隐、薛稷、员半千并为奉宸供奉。易之、昌宗皆粗能属文，如应诏和诗，则宋之问、阎朝隐为之代作。  诗四首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "侍从过公主南宅侍宴探得风字应制",
      "PoetId": "dfa0ef2a2e944df2a0071e8ff75ab044",
      "PoetName": "张易之",
      "Form": "五律",
      "Tags": [
        "唐代",
        "张易之"
      ],
      "Contents": [
        "逐赏平阳第，",
        "鸣笳上苑东。",
        "鸟吟千户竹，",
        "蝶舞百花丛。",
        "时攀小山桂，",
        "共挹大王风。",
        "坐客无劳起，",
        "秦箫曲未终。"
      ]
    },
    {
      "_id": null,
      "Name": "奉和圣制夏日游石淙山",
      "PoetId": "dfa0ef2a2e944df2a0071e8ff75ab044",
      "PoetName": "张易之",
      "Form": "七律",
      "Tags": [
        "唐代",
        "张易之"
      ],
      "Contents": [
        "六龙骧首晓駸駸，",
        "七圣陪轩集颍阴。",
        "千丈松萝交翠幕，",
        "一丘山水当鸣琴。",
        "青鸟白云王母使，",
        "垂藤断葛野人心。",
        "山中日暮幽岩下，",
        "泠然香吹落花深。"
      ]
    },
    {
      "_id": null,
      "Name": "横吹曲辞·出塞",
      "PoetId": "dfa0ef2a2e944df2a0071e8ff75ab044",
      "PoetName": "张易之",
      "Form": "未知",
      "Tags": [
        "唐代",
        "张易之"
      ],
      "Contents": [
        "侠客重恩光，",
        "骢马饰金装。",
        "瞥闻传羽檄，",
        "驰突救边荒。",
        "转战磨笄地，",
        "横行戴斗乡。",
        "将军占太白，",
        "小妇怨流黄。",
        "騕褭青丝骑，",
        "娉婷红粉妆。",
        "一春莺度曲，",
        "八月雁成行。",
        "谁堪坐秋思，",
        "罗袖拂空床。"
      ]
    },
    {
      "_id": null,
      "Name": "泛舟侍宴应制",
      "PoetId": "dfa0ef2a2e944df2a0071e8ff75ab044",
      "PoetName": "张易之",
      "Form": "五律",
      "Tags": [
        "唐代",
        "张易之"
      ],
      "Contents": [
        "平明出御沟，",
        "解缆坐回舟。",
        "绿水澄明月，",
        "红罗结绮楼。",
        "弦歌争浦入，",
        "冠盖逐川流。",
        "白鱼臣作伴，",
        "相对舞王舟。"
      ]
    }
  ]
}