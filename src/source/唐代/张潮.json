{
  "_id": "29b723f1c00743f9923765880de58b7a",
  "Name": "张潮",
  "Description": "张潮（一作朝），曲阿人。大历中处士。诗五首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "句",
      "PoetId": "29b723f1c00743f9923765880de58b7a",
      "PoetName": "张潮",
      "Form": "未知",
      "Tags": [
        "唐代",
        "张潮"
      ],
      "Contents": [
        "寒林苞晚橘，",
        "风絮露垂杨。",
        "（《纪事》。",
        "又见周瑀诗中）"
      ]
    },
    {
      "_id": null,
      "Name": "杂曲歌辞·长干行",
      "PoetId": "29b723f1c00743f9923765880de58b7a",
      "PoetName": "张潮",
      "Form": "未知",
      "Tags": [
        "唐代",
        "张潮"
      ],
      "Contents": [
        "婿贫如珠玉，",
        "婿富如埃尘。",
        "贫时不忘旧，",
        "富贵多宠新。",
        "妾本富家女，",
        "与君为偶匹。",
        "惠好一何深，",
        "中门不曾出。",
        "妾有绣衣裳，",
        "葳蕤金缕光。",
        "念君贫且贱，",
        "易此从远方。",
        "远方三千里，",
        "发去悔不已。",
        "日暮情更来，",
        "空望去时水。",
        "孟夏麦始秀，",
        "江上多南风。",
        "商贾归欲尽，",
        "君今尚巴东。",
        "巴东有巫山，",
        "窈窕神女颜。",
        "常恐游此山，",
        "果然不知还。"
      ]
    },
    {
      "_id": null,
      "Name": "江南行",
      "PoetId": "29b723f1c00743f9923765880de58b7a",
      "PoetName": "张潮",
      "Form": "七绝",
      "Tags": [
        "唐代",
        "张潮"
      ],
      "Contents": [
        "茨菰叶烂别西湾，",
        "莲子花开犹未还。",
        "妾梦不离江水上，",
        "人传郎在凤凰山。"
      ]
    },
    {
      "_id": null,
      "Name": "襄阳行",
      "PoetId": "29b723f1c00743f9923765880de58b7a",
      "PoetName": "张潮",
      "Form": "未知",
      "Tags": [
        "唐代",
        "张潮"
      ],
      "Contents": [
        "玉盘转明珠，",
        "君心无定准。",
        "昨见襄阳客，",
        "剩说襄阳好无尽。",
        "襄汉水，",
        "岘山垂，",
        "汉水东流风北吹。",
        "只言一世长娇宠，",
        "那悟今朝见别离。",
        "君渡清羌渚，",
        "知人独不语，",
        "妾见鸟栖林，",
        "忆君相思深。",
        "莫作云间鸿，",
        "离声顾俦侣。",
        "尚如匣中剑，",
        "分形会同处。",
        "是君妇，",
        "识君情，",
        "怨君恨君为此行。",
        "下床一宿不可保，",
        "况乃万里襄阳城。",
        "襄阳传近大堤北，",
        "君到襄阳莫回惑。",
        "大堤诸女儿，",
        "怜钱不怜德。"
      ]
    },
    {
      "_id": null,
      "Name": "采莲词",
      "PoetId": "29b723f1c00743f9923765880de58b7a",
      "PoetName": "张潮",
      "Form": "七绝",
      "Tags": [
        "唐代",
        "张潮"
      ],
      "Contents": [
        "朝出沙头日正红，",
        "晚来云起半江中。",
        "赖逢邻女曾相识，",
        "并著莲舟不畏风。"
      ]
    },
    {
      "_id": null,
      "Name": "长干行",
      "PoetId": "29b723f1c00743f9923765880de58b7a",
      "PoetName": "张潮",
      "Form": "未知",
      "Tags": [
        "唐代",
        "张潮"
      ],
      "Contents": [
        "忆昔深闺里，",
        "烟尘不曾识。",
        "嫁与长干人，",
        "沙头候风色。",
        "五月南风兴，",
        "思君下巴陵。",
        "八月西风起，",
        "想君发扬子。",
        "去来悲如何，",
        "见少离别多。",
        "湘潭几日到，",
        "妾梦越风波。",
        "昨夜狂风度，",
        "吹折江头树。",
        "淼淼暗无边，",
        "行人在何处。",
        "北客真三公，",
        "朱衣满江中。",
        "薄暮来投宿，",
        "数朝不肯东。",
        "好乘浮云骢，",
        "佳期兰渚东。",
        "鸳鸯绿浦上，",
        "翡翠锦屏中。",
        "自怜十五馀，",
        "颜色桃花红。",
        "那作商人妇，",
        "愁水复愁风。"
      ]
    }
  ]
}