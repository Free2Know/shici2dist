{
  "_id": "60b19a9c0994457ab5d6ffb263fb73af",
  "Name": "廖匡图",
  "Description": "字赞禹，虔州人。湖南马氏辟幕下，为天策府学士，与刘昭禹、李宏臬、徐仲雅、蔡昆、韦鼎、释虚中、齐已俱以文藻知名。诗四首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "九日陪董内召登高",
      "PoetId": "60b19a9c0994457ab5d6ffb263fb73af",
      "PoetName": "廖匡图",
      "Form": "七律",
      "Tags": [
        "唐代",
        "廖匡图"
      ],
      "Contents": [
        "祝融峰下逢嘉节，",
        "相对那能不怆神。",
        "烟里共寻幽涧菊，",
        "樽前俱是异乡人。",
        "遥山带日应连越，",
        "孤雁来时想别秦。",
        "自古登高尽惆怅，",
        "茱萸休笑泪盈巾。"
      ]
    },
    {
      "_id": null,
      "Name": "和人赠沈彬",
      "PoetId": "60b19a9c0994457ab5d6ffb263fb73af",
      "PoetName": "廖匡图",
      "Form": "七律",
      "Tags": [
        "唐代",
        "廖匡图"
      ],
      "Contents": [
        "冥鸿迹在烟霞上，",
        "燕雀休夸大厦巢。",
        "名利最为浮世重，",
        "古今能有几人抛。",
        "逼真但使心无著，",
        "混俗何妨手强抄。",
        "深喜卜居连岳色，",
        "水边竹下得论交。"
      ]
    },
    {
      "_id": null,
      "Name": "松",
      "PoetId": "60b19a9c0994457ab5d6ffb263fb73af",
      "PoetName": "廖匡图",
      "Form": "七律",
      "Tags": [
        "唐代",
        "廖匡图"
      ],
      "Contents": [
        "曾于西晋封中散，",
        "又向东吴作大夫。",
        "浓翠自知千古在，",
        "清声谁道四时无。",
        "枝柯偃后龙蛇老，",
        "根脚盘来爪距粗。",
        "直待素秋摇落日，",
        "始将凡木斗荣枯。"
      ]
    },
    {
      "_id": null,
      "Name": "赠泉陵上人",
      "PoetId": "60b19a9c0994457ab5d6ffb263fb73af",
      "PoetName": "廖匡图",
      "Form": "七律",
      "Tags": [
        "唐代",
        "廖匡图"
      ],
      "Contents": [
        "暂把枯藤倚碧根，",
        "禅堂初创楚江濆。",
        "直疑松小难留鹤，",
        "未信山低住得云。",
        "草接寺桥牛笛近，",
        "日衔村树鸟行分。",
        "每来共忆曾游处，",
        "万壑泉声绝顶闻。"
      ]
    }
  ]
}