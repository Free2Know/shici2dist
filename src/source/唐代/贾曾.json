{
  "_id": "f3e09eeaa42c48c89fc312f5548d463d",
  "Name": "贾曾",
  "Description": "贾曾，河南洛阳人，以孝闻。景云中吏部员外郎，明皇在东宫，盛择宫僚，以曾为太子舍人，直言启谏，特授中书舍人。以父名忠，固辞，拜谏议大夫。开元中，复拜中书，议者以为曹司嫌名，乃就职。与苏晋同掌制诰，时号苏贾。诗五首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "和宋之问下山歌",
      "PoetId": "f3e09eeaa42c48c89fc312f5548d463d",
      "PoetName": "贾曾",
      "Form": "未知",
      "Tags": [
        "唐代",
        "贾曾"
      ],
      "Contents": [
        "良游晼晚兮月呈光，",
        "锦路逶迤兮山路长。",
        "王孙不留兮岁将晏，",
        "嵩岩仙草兮为谁芳。"
      ]
    },
    {
      "_id": null,
      "Name": "奉和春日出苑瞩目应令",
      "PoetId": "f3e09eeaa42c48c89fc312f5548d463d",
      "PoetName": "贾曾",
      "Form": "七律",
      "Tags": [
        "唐代",
        "贾曾"
      ],
      "Contents": [
        "铜龙晓辟问安回，",
        "金辂春游博望开。",
        "渭北晴光摇草树，",
        "终南佳气入楼台。",
        "招贤已得商山老，",
        "托乘还征邺下才。",
        "臣在东周独留滞，",
        "忻逢睿藻日边来。"
      ]
    },
    {
      "_id": null,
      "Name": "孝和皇帝挽歌",
      "PoetId": "f3e09eeaa42c48c89fc312f5548d463d",
      "PoetName": "贾曾",
      "Form": "五律",
      "Tags": [
        "唐代",
        "贾曾"
      ],
      "Contents": [
        "新命千龄启，",
        "鸿图累圣馀。",
        "天行应潜跃，",
        "帝出受图书。",
        "礼若传尧旧，",
        "功疑复夏初。",
        "梦游长不返，",
        "何国是华胥。"
      ]
    },
    {
      "_id": null,
      "Name": "祭汾阴乐章",
      "PoetId": "f3e09eeaa42c48c89fc312f5548d463d",
      "PoetName": "贾曾",
      "Form": "未知",
      "Tags": [
        "唐代",
        "贾曾"
      ],
      "Contents": [
        "蠲我渐饎，",
        "洁我膋芗。",
        "有豆孔硕，",
        "为羞既臧。",
        "至诚无昧，",
        "精意惟芳。",
        "神其醉止，",
        "欣欣乐康。"
      ]
    }
  ]
}