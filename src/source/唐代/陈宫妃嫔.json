{
  "_id": "6ccf02e791c94d7ebd79d50666434772",
  "Name": "陈宫妃嫔",
  "Description": "",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "与颜濬冥会诗",
      "PoetId": "6ccf02e791c94d7ebd79d50666434772",
      "PoetName": "陈宫妃嫔",
      "Form": "未知",
      "Tags": [
        "唐代",
        "陈宫妃嫔"
      ],
      "Contents": [
        "秋草荒台响夜蛩，",
        "白杨雕尽减悲风。",
        "彩笺曾擘欺江总，",
        "绮阁尘清玉树空。",
        "宝阁排云称望仙，",
        "五云高艳拥朝天。",
        "清溪犹有当时月，",
        "应照琼花绽绮筵。",
        "素魄初圆恨翠娥，",
        "繁华浓艳竟如何。",
        "南朝唯有长江水，",
        "依旧门前作逝波。",
        "箫管清吟怨丽华，",
        "秋江寒月绮窗斜。",
        "惭非后主题笺客，",
        "得见临春阁上花。"
      ]
    }
  ]
}