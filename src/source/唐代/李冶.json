{
  "_id": "da618a171265411fa36a1ad1b4a61cb5",
  "Name": "李冶",
  "Description": "李冶（一作裕），字季兰，女冠也，吴兴人。存诗十六首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "偶居",
      "PoetId": "da618a171265411fa36a1ad1b4a61cb5",
      "PoetName": "李冶",
      "Form": "七绝",
      "Tags": [
        "唐代",
        "李冶"
      ],
      "Contents": [
        "心远浮云知不还，",
        "心云并在有无间。",
        "狂风何事相摇荡，",
        "吹向南山复北山。"
      ]
    },
    {
      "_id": null,
      "Name": "八至",
      "PoetId": "da618a171265411fa36a1ad1b4a61cb5",
      "PoetName": "李冶",
      "Form": "未知",
      "Tags": [
        "唐代",
        "李冶"
      ],
      "Contents": [
        "至近至远东西，",
        "至深至浅清溪。",
        "至高至明日月，",
        "至亲至疏夫妻。"
      ]
    },
    {
      "_id": null,
      "Name": "句",
      "PoetId": "da618a171265411fa36a1ad1b4a61cb5",
      "PoetName": "李冶",
      "Form": "未知",
      "Tags": [
        "唐代",
        "李冶"
      ],
      "Contents": [
        "经时未架却，",
        "心绪乱纵横。",
        "已看云鬟散，",
        "更念木枯荣。",
        "鞞鼓喧行选，",
        "旌旗拂座隅。",
        "不睹河阳一县花，",
        "空见青山三两点。"
      ]
    },
    {
      "_id": null,
      "Name": "寄朱放",
      "PoetId": "da618a171265411fa36a1ad1b4a61cb5",
      "PoetName": "李冶",
      "Form": "五律",
      "Tags": [
        "唐代",
        "李冶"
      ],
      "Contents": [
        "望水试登山，",
        "山高湖又阔。",
        "相思无晓夕，",
        "相望经年月。",
        "郁郁山木荣，",
        "绵绵野花发。",
        "别后无限情，",
        "相逢一时说。"
      ]
    },
    {
      "_id": null,
      "Name": "寄校书七兄",
      "PoetId": "da618a171265411fa36a1ad1b4a61cb5",
      "PoetName": "李冶",
      "Form": "五律",
      "Tags": [
        "唐代",
        "李冶"
      ],
      "Contents": [
        "无事乌程县，",
        "蹉跎岁月余。",
        "不知芸阁吏，",
        "寂寞竟何如。",
        "远水浮仙棹，",
        "寒星伴使车。",
        "因过大雷岸，",
        "莫忘八行书。"
      ]
    },
    {
      "_id": null,
      "Name": "得阎伯钧书",
      "PoetId": "da618a171265411fa36a1ad1b4a61cb5",
      "PoetName": "李冶",
      "Form": "七绝",
      "Tags": [
        "唐代",
        "李冶"
      ],
      "Contents": [
        "情来对镜懒梳头，",
        "暮雨萧萧庭树秋。",
        "莫怪阑干垂玉箸，",
        "只缘惆怅对银钩。"
      ]
    },
    {
      "_id": null,
      "Name": "恩命追入，留别广陵故人",
      "PoetId": "da618a171265411fa36a1ad1b4a61cb5",
      "PoetName": "李冶",
      "Form": "七律",
      "Tags": [
        "唐代",
        "李冶"
      ],
      "Contents": [
        "无才多病分龙钟，",
        "不料虚名达九重。",
        "仰愧弹冠上华发，",
        "多惭拂镜理衰容。",
        "驰心北阙随芳草，",
        "极目南山望旧峰。",
        "桂树不能留野客，",
        "沙鸥出浦谩相逢。"
      ]
    },
    {
      "_id": null,
      "Name": "感兴",
      "PoetId": "da618a171265411fa36a1ad1b4a61cb5",
      "PoetName": "李冶",
      "Form": "七律",
      "Tags": [
        "唐代",
        "李冶"
      ],
      "Contents": [
        "朝云暮雨镇相随，",
        "去雁来人有返期。",
        "玉枕只知长下泪，",
        "银灯空照不眠时。",
        "仰看明月翻含意，",
        "俯眄流波欲寄词。",
        "却忆初闻凤楼曲，",
        "教人寂寞复相思。"
      ]
    },
    {
      "_id": null,
      "Name": "明月夜留别",
      "PoetId": "da618a171265411fa36a1ad1b4a61cb5",
      "PoetName": "李冶",
      "Form": "七绝",
      "Tags": [
        "唐代",
        "李冶"
      ],
      "Contents": [
        "离人无语月无声，",
        "明月有光人有情。",
        "别后相思人似月，",
        "云间水上到层城。"
      ]
    },
    {
      "_id": null,
      "Name": "春闺怨",
      "PoetId": "da618a171265411fa36a1ad1b4a61cb5",
      "PoetName": "李冶",
      "Form": "五绝",
      "Tags": [
        "唐代",
        "李冶"
      ],
      "Contents": [
        "百尺井栏上，",
        "数株桃已红。",
        "念君辽海北，",
        "抛妾宋家东。"
      ]
    },
    {
      "_id": null,
      "Name": "柳",
      "PoetId": "da618a171265411fa36a1ad1b4a61cb5",
      "PoetName": "李冶",
      "Form": "未知",
      "Tags": [
        "唐代",
        "李冶"
      ],
      "Contents": [
        "最爱纤纤曲水滨，",
        "夕阳移影过青蘋。",
        "东风又染一年绿，",
        "楚客更伤千里春。",
        "低叶已藏依岸棹，",
        "高枝应闭上楼人。",
        "舞腰浙重烟光老，",
        "散作飞绵惹翠。"
      ]
    },
    {
      "_id": null,
      "Name": "湖上卧病喜陆鸿渐至",
      "PoetId": "da618a171265411fa36a1ad1b4a61cb5",
      "PoetName": "李冶",
      "Form": "五律",
      "Tags": [
        "唐代",
        "李冶"
      ],
      "Contents": [
        "昔去繁霜月，",
        "今来苦雾时。",
        "相逢仍卧病，",
        "欲语泪先垂。",
        "强劝陶家酒，",
        "还吟谢客诗。",
        "偶然成一醉，",
        "此外更何之。"
      ]
    },
    {
      "_id": null,
      "Name": "相思怨",
      "PoetId": "da618a171265411fa36a1ad1b4a61cb5",
      "PoetName": "李冶",
      "Form": "五律",
      "Tags": [
        "唐代",
        "李冶"
      ],
      "Contents": [
        "人道海水深，",
        "不抵相思半。",
        "海水尚有涯，",
        "相思渺无畔。",
        "携琴上高楼，",
        "楼虚月华满。",
        "弹著相思曲，",
        "弦肠一时断。"
      ]
    },
    {
      "_id": null,
      "Name": "结素鱼贻友人",
      "PoetId": "da618a171265411fa36a1ad1b4a61cb5",
      "PoetName": "李冶",
      "Form": "五绝",
      "Tags": [
        "唐代",
        "李冶"
      ],
      "Contents": [
        "尺素如残雪，",
        "结为双鲤鱼。",
        "欲知心里事，",
        "看取腹中书。"
      ]
    },
    {
      "_id": null,
      "Name": "蔷薇花",
      "PoetId": "da618a171265411fa36a1ad1b4a61cb5",
      "PoetName": "李冶",
      "Form": "七律",
      "Tags": [
        "唐代",
        "李冶"
      ],
      "Contents": [
        "翠融红绽浑无力，",
        "斜倚栏干似诧人。",
        "深处最宜香惹蝶，",
        "摘时兼恐焰烧春。",
        "当空巧结玲珑帐，",
        "著地能铺锦绣裀。",
        "最好凌晨和露看，",
        "碧纱窗外一枝新。"
      ]
    },
    {
      "_id": null,
      "Name": "送阎二十六赴剡县",
      "PoetId": "da618a171265411fa36a1ad1b4a61cb5",
      "PoetName": "李冶",
      "Form": "五律",
      "Tags": [
        "唐代",
        "李冶"
      ],
      "Contents": [
        "流水阊门外，",
        "孤舟日复西。",
        "离情遍芳草，",
        "无处不萋萋。",
        "妾梦经吴苑，",
        "君行到剡溪。",
        "归来重相访，",
        "莫学阮郎迷。"
      ]
    },
    {
      "_id": null,
      "Name": "送韩揆之江西",
      "PoetId": "da618a171265411fa36a1ad1b4a61cb5",
      "PoetName": "李冶",
      "Form": "五律",
      "Tags": [
        "唐代",
        "李冶"
      ],
      "Contents": [
        "相看指杨柳，",
        "别恨转依依。",
        "万里江西水，",
        "孤舟何处归。",
        "湓城潮不到，",
        "夏口信应稀。",
        "唯有衡阳雁，",
        "年年来去飞。"
      ]
    },
    {
      "_id": null,
      "Name": "道意寄崔侍郎",
      "PoetId": "da618a171265411fa36a1ad1b4a61cb5",
      "PoetName": "李冶",
      "Form": "五律",
      "Tags": [
        "唐代",
        "李冶"
      ],
      "Contents": [
        "莫漫恋浮名，",
        "应须薄宦情。",
        "百年齐旦暮，",
        "前事尽虚盈。",
        "愁鬓行看白，",
        "童颜学未成。",
        "无过天竺国，",
        "依止古先生。"
      ]
    }
  ]
}