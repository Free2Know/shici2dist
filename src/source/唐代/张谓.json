{
  "_id": "84e50047c47c4a04baece66b414c53e8",
  "Name": "张谓",
  "Description": "张谓(?-777?)字正言，河内（今河南沁阳）人。天宝进士。入封常清安西幕。乾元中以尚书郎使夏口。曾与李白于江城南湖宴饮。大历时为潭州刺史，后官至礼部侍郎。《全唐诗》存其诗一卷。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "代北州老翁答",
      "PoetId": "84e50047c47c4a04baece66b414c53e8",
      "PoetName": "张谓",
      "Form": "未知",
      "Tags": [
        "唐代",
        "张谓"
      ],
      "Contents": [
        "负薪老翁往北州，",
        "北望乡关生客愁。",
        "自言老翁有三子，",
        "两人已向黄沙死。",
        "如今小儿新长成，",
        "明年闻道又征兵。",
        "定知此别必零落，",
        "不及相随同死生。",
        "尽将田宅借邻伍，",
        "且复伶俜去乡土。",
        "在生本求多子孙，",
        "及有谁知更辛苦。",
        "近传天子尊武蔬，",
        "强兵直欲静胡尘。",
        "安边自合有长策，",
        "何必流离中国人。"
      ]
    },
    {
      "_id": null,
      "Name": "别睢阳故人",
      "PoetId": "84e50047c47c4a04baece66b414c53e8",
      "PoetName": "张谓",
      "Form": "五律",
      "Tags": [
        "唐代",
        "张谓"
      ],
      "Contents": [
        "少小客游梁，",
        "依然似故乡。",
        "城池经战阵，",
        "人物恨存亡。",
        "夏雨桑条绿，",
        "秋风麦穗黄。",
        "有书无寄处，",
        "相送一沾裳。"
      ]
    },
    {
      "_id": null,
      "Name": "别韦郎中",
      "PoetId": "84e50047c47c4a04baece66b414c53e8",
      "PoetName": "张谓",
      "Form": "七律",
      "Tags": [
        "唐代",
        "张谓"
      ],
      "Contents": [
        "星轺计日赴岷峨，",
        "云树连天阻笑歌。",
        "南入洞庭随雁去，",
        "西过巫峡听猿多。",
        "峥嵘洲上飞黄蝶，",
        "滟滪堆边起白波。",
        "不醉郎中桑落酒，",
        "教人无奈别离何。"
      ]
    },
    {
      "_id": null,
      "Name": "句",
      "PoetId": "84e50047c47c4a04baece66b414c53e8",
      "PoetName": "张谓",
      "Form": "未知",
      "Tags": [
        "唐代",
        "张谓"
      ],
      "Contents": [
        "稽山贺老粗知名，",
        "吴郡张颠曾不易。",
        "奔蛇走虺势入坐，",
        "骤雨旋风声满堂。",
        "（《赠怀素》。",
        "见《颜真卿集》）第一百九十八卷"
      ]
    },
    {
      "_id": null,
      "Name": "同孙构免官后登蓟楼",
      "PoetId": "84e50047c47c4a04baece66b414c53e8",
      "PoetName": "张谓",
      "Form": "未知",
      "Tags": [
        "唐代",
        "张谓"
      ],
      "Contents": [
        "昔在五陵时，",
        "年少心亦壮。",
        "尝矜有奇骨，",
        "必是封侯相。",
        "东走到营州，",
        "投身似边将。",
        "一朝去乡国，",
        "十载履亭障。",
        "部曲皆武夫，",
        "功成不相让。",
        "犹希虏尘动，",
        "更取林胡帐。",
        "去年大将军，",
        "忽负乐生谤。",
        "北别伤士卒，",
        "南迁死炎瘴。",
        "濩落悲无成，",
        "行登蓟丘上。",
        "长安三千里，",
        "日夕西南望。",
        "寒沙榆塞没，",
        "秋水滦河涨。",
        "策马从此辞，",
        "云山保闲放。"
      ]
    },
    {
      "_id": null,
      "Name": "同王征君湘中有怀",
      "PoetId": "84e50047c47c4a04baece66b414c53e8",
      "PoetName": "张谓",
      "Form": "五律",
      "Tags": [
        "唐代",
        "张谓"
      ],
      "Contents": [
        "八月洞庭秋，",
        "潇湘水北流。",
        "还家万里梦，",
        "为客五更愁。",
        "不用开书帙，",
        "偏宜上酒楼。",
        "故人京洛满，",
        "何日复同游。"
      ]
    },
    {
      "_id": null,
      "Name": "同诸公游云公禅寺",
      "PoetId": "84e50047c47c4a04baece66b414c53e8",
      "PoetName": "张谓",
      "Form": "未知",
      "Tags": [
        "唐代",
        "张谓"
      ],
      "Contents": [
        "共许寻鸡足，",
        "谁能惜马蹄。",
        "长空净云雨，",
        "斜日半虹霓。",
        "檐下千峰转，",
        "窗前万木低。",
        "看花寻径远，",
        "听鸟入林迷。",
        "地与喧闻隔，",
        "人将物我齐。",
        "不知樵客意，",
        "何事武陵谿。"
      ]
    },
    {
      "_id": null,
      "Name": "哭护国上人",
      "PoetId": "84e50047c47c4a04baece66b414c53e8",
      "PoetName": "张谓",
      "Form": "未知",
      "Tags": [
        "唐代",
        "张谓"
      ],
      "Contents": [
        "昔喜三身净，",
        "今悲万劫长。",
        "不应归北斗，",
        "应是向西方。",
        "舍利众生得，",
        "袈裟弟子将。",
        "鼠行残药碗，",
        "虫网旧绳床。",
        "别起千花塔，",
        "空留一草堂。",
        "支公何处在，",
        "神理竟茫茫。"
      ]
    },
    {
      "_id": null,
      "Name": "夜同宴，用人字",
      "PoetId": "84e50047c47c4a04baece66b414c53e8",
      "PoetName": "张谓",
      "Form": "五律",
      "Tags": [
        "唐代",
        "张谓"
      ],
      "Contents": [
        "北斗回新岁，",
        "东园值早春。",
        "竹风能醒酒，",
        "花月解留人。",
        "邑宰陶元亮，",
        "山家郑子真。",
        "平生颇同道，",
        "相见日相亲。"
      ]
    },
    {
      "_id": null,
      "Name": "官舍早梅",
      "PoetId": "84e50047c47c4a04baece66b414c53e8",
      "PoetName": "张谓",
      "Form": "五律",
      "Tags": [
        "唐代",
        "张谓"
      ],
      "Contents": [
        "阶下双梅树，",
        "春来画不成。",
        "晚时花未落，",
        "阴处叶难生。",
        "摘子防人到，",
        "攀枝畏鸟惊。",
        "风光先占得，",
        "桃李莫相轻。"
      ]
    },
    {
      "_id": null,
      "Name": "宴郑伯玙",
      "PoetId": "84e50047c47c4a04baece66b414c53e8",
      "PoetName": "张谓",
      "Form": "五律",
      "Tags": [
        "唐代",
        "张谓"
      ],
      "Contents": [
        "正月风光好，",
        "逢君上客稀。",
        "晓风催鸟啭，",
        "春雪带花飞。",
        "堂上吹金管，",
        "庭前试舞衣。",
        "俸钱供酒债，",
        "行子未须归。"
      ]
    },
    {
      "_id": null,
      "Name": "寄崔沣州",
      "PoetId": "84e50047c47c4a04baece66b414c53e8",
      "PoetName": "张谓",
      "Form": "五律",
      "Tags": [
        "唐代",
        "张谓"
      ],
      "Contents": [
        "共襆台郎被，",
        "俱褰郡守帷。",
        "罚金殊往日，",
        "鸣玉幸同时。",
        "五马来何晚，",
        "双鱼赠已迟。",
        "江头望乡月，",
        "无夜不相思。"
      ]
    },
    {
      "_id": null,
      "Name": "寄李侍御",
      "PoetId": "84e50047c47c4a04baece66b414c53e8",
      "PoetName": "张谓",
      "Form": "五律",
      "Tags": [
        "唐代",
        "张谓"
      ],
      "Contents": [
        "柱下闻周史，",
        "书中慰越吟。",
        "近看三岁字，",
        "遥见百年心。",
        "价以吹嘘长，",
        "恩从顾盼深。",
        "不栽桃李树，",
        "何日得成阴。"
      ]
    },
    {
      "_id": null,
      "Name": "扬州雨中张十七宅观妓",
      "PoetId": "84e50047c47c4a04baece66b414c53e8",
      "PoetName": "张谓",
      "Form": "五律",
      "Tags": [
        "唐代",
        "张谓"
      ],
      "Contents": [
        "夜色带寒烟，",
        "灯花拂更然。",
        "残妆添石黛，",
        "艳舞落金钿。",
        "掩笑须欹扇，",
        "迎歌乍动弦。",
        "不知巫峡雨，",
        "何事海西边。"
      ]
    },
    {
      "_id": null,
      "Name": "早春陪崔中丞浣花溪宴，得暄字",
      "PoetId": "84e50047c47c4a04baece66b414c53e8",
      "PoetName": "张谓",
      "Form": "五律",
      "Tags": [
        "唐代",
        "张谓"
      ],
      "Contents": [
        "旌节临溪口，",
        "寒郊斗觉暄。",
        "红亭移酒席，",
        "画鹢逗江村。",
        "云带歌声飏，",
        "风飘舞袖翻。",
        "花间催秉烛，",
        "川上欲黄昏。"
      ]
    },
    {
      "_id": null,
      "Name": "早梅",
      "PoetId": "84e50047c47c4a04baece66b414c53e8",
      "PoetName": "张谓",
      "Form": "七绝",
      "Tags": [
        "唐代",
        "张谓"
      ],
      "Contents": [
        "一树寒梅白玉条，",
        "迥临村路傍溪桥。",
        "不知近水花先发，",
        "疑是经冬雪未销。"
      ]
    },
    {
      "_id": null,
      "Name": "春园家宴",
      "PoetId": "84e50047c47c4a04baece66b414c53e8",
      "PoetName": "张谓",
      "Form": "七律",
      "Tags": [
        "唐代",
        "张谓"
      ],
      "Contents": [
        "南园春色正相宜，",
        "大妇同行少妇随。",
        "竹里登楼人不见，",
        "花间觅路鸟先知。",
        "樱桃解结垂檐子，",
        "杨柳能低入户枝。",
        "山简醉来歌一曲，",
        "参差笑杀郢中儿。"
      ]
    },
    {
      "_id": null,
      "Name": "杜侍御送贡物戏赠",
      "PoetId": "84e50047c47c4a04baece66b414c53e8",
      "PoetName": "张谓",
      "Form": "七律",
      "Tags": [
        "唐代",
        "张谓"
      ],
      "Contents": [
        "铜柱朱崖道路难，",
        "伏波横海旧登坛。",
        "越人自贡珊瑚树，",
        "汉使何劳獬豸冠。",
        "疲马山中愁日晚，",
        "孤舟江上畏春寒。",
        "由来此货称难得，",
        "多恐君王不忍看。"
      ]
    },
    {
      "_id": null,
      "Name": "湖上对酒行",
      "PoetId": "84e50047c47c4a04baece66b414c53e8",
      "PoetName": "张谓",
      "Form": "未知",
      "Tags": [
        "唐代",
        "张谓"
      ],
      "Contents": [
        "夜坐不厌湖上月，",
        "昼行不厌湖上山。",
        "眼前一尊又长满，",
        "心中万事如等闲。",
        "主人有黍百馀石，",
        "浊醪数斗应不惜。",
        "即今相对不尽欢，",
        "别后相思复何益。",
        "茱萸湾头归路赊，",
        "愿君且宿黄公家。",
        "风光若此人不醉，",
        "参差辜负东园花。"
      ]
    },
    {
      "_id": null,
      "Name": "玉清公主挽歌",
      "PoetId": "84e50047c47c4a04baece66b414c53e8",
      "PoetName": "张谓",
      "Form": "五律",
      "Tags": [
        "唐代",
        "张谓"
      ],
      "Contents": [
        "学凤年犹小，",
        "乘龙日尚赊。",
        "初封千户邑，",
        "忽驾五云车。",
        "地接金人岸，",
        "山通玉女家。",
        "秋风何太早，",
        "吹落禁园花。"
      ]
    },
    {
      "_id": null,
      "Name": "登金陵临江驿楼",
      "PoetId": "84e50047c47c4a04baece66b414c53e8",
      "PoetName": "张谓",
      "Form": "五律",
      "Tags": [
        "唐代",
        "张谓"
      ],
      "Contents": [
        "古戍依重险，",
        "高楼见五梁。",
        "山根盘驿道，",
        "河水浸城墙。",
        "庭树巢鹦鹉，",
        "园花隐麝香。",
        "忽然江浦上，",
        "忆作捕鱼郎。"
      ]
    },
    {
      "_id": null,
      "Name": "西亭子言怀",
      "PoetId": "84e50047c47c4a04baece66b414c53e8",
      "PoetName": "张谓",
      "Form": "七律",
      "Tags": [
        "唐代",
        "张谓"
      ],
      "Contents": [
        "数丛芳草在堂阴，",
        "几处闲花映竹林。",
        "攀树玄猿呼郡吏，",
        "傍谿白鸟应家禽。",
        "青山看景知高下，",
        "流水闻声觉浅深。",
        "官属不令拘礼数，",
        "时时缓步一相寻。"
      ]
    },
    {
      "_id": null,
      "Name": "读后汉逸人传二首",
      "PoetId": "84e50047c47c4a04baece66b414c53e8",
      "PoetName": "张谓",
      "Form": "未知",
      "Tags": [
        "唐代",
        "张谓"
      ],
      "Contents": [
        "子陵没已久，",
        "读史思其贤。",
        "谁谓颍阳人，",
        "千秋如比肩。",
        "尝闻汉皇帝，",
        "曾是旷周旋。",
        "名位苟无心，",
        "对君犹可眠。",
        "东过富春渚，",
        "乐此佳山川。",
        "夜卧松下月，",
        "朝看江上烟。",
        "钓时如有待，",
        "钓罢应忘筌。",
        "生事在林壑，",
        "悠悠经暮年。",
        "于今七里濑，",
        "遗迹尚依然。",
        "高台竟寂寞，",
        "流水空潺湲。",
        "庞公南郡人，",
        "家在襄阳里。",
        "何处偏来往，",
        "襄阳东陂是。",
        "誓将业田种，",
        "终得保妻子。",
        "何言二千石，",
        "乃欲劝吾仕。",
        "鹳鹊巢茂林，",
        "鼋鼍穴深水。",
        "万物从所欲，",
        "吾心亦如此。",
        "不见鹿门山，",
        "朝朝白云起。",
        "采药复采樵，",
        "优游终暮齿。"
      ]
    },
    {
      "_id": null,
      "Name": "赠乔琳",
      "PoetId": "84e50047c47c4a04baece66b414c53e8",
      "PoetName": "张谓",
      "Form": "未知",
      "Tags": [
        "唐代",
        "张谓"
      ],
      "Contents": [
        "去年上策不见收，",
        "今年寄食仍淹留。",
        "羡君有酒能便醉，",
        "羡君无钱能不忧。",
        "如今五侯不爱客，",
        "羡君不问五侯宅。",
        "如今七贵方自尊，",
        "羡君不过七贵门。",
        "丈夫会应有知己，",
        "世上悠悠何足论。"
      ]
    },
    {
      "_id": null,
      "Name": "赠赵使君美人",
      "PoetId": "84e50047c47c4a04baece66b414c53e8",
      "PoetName": "张谓",
      "Form": "七绝",
      "Tags": [
        "唐代",
        "张谓"
      ],
      "Contents": [
        "红粉青蛾映楚云，",
        "桃花马上石榴裙。",
        "罗敷独向东方去，",
        "漫学他家作使君。"
      ]
    },
    {
      "_id": null,
      "Name": "辰阳即事",
      "PoetId": "84e50047c47c4a04baece66b414c53e8",
      "PoetName": "张谓",
      "Form": "七律",
      "Tags": [
        "唐代",
        "张谓"
      ],
      "Contents": [
        "青枫落叶正堪悲，",
        "黄菊残花欲待谁。",
        "水近偏逢寒气早，",
        "山深常见日光迟。",
        "愁中卜命看周易，",
        "病里招魂读楚词。",
        "自恨不如湘浦雁，",
        "春来即是北归时。"
      ]
    },
    {
      "_id": null,
      "Name": "过从弟制疑官舍竹斋",
      "PoetId": "84e50047c47c4a04baece66b414c53e8",
      "PoetName": "张谓",
      "Form": "五律",
      "Tags": [
        "唐代",
        "张谓"
      ],
      "Contents": [
        "羡尔方为吏，",
        "衡门独晏如。",
        "野猿偷纸笔，",
        "山鸟污图书。",
        "竹里藏公事，",
        "花间隐使车。",
        "不妨垂钓坐，",
        "时脍小江鱼。"
      ]
    },
    {
      "_id": null,
      "Name": "送僧",
      "PoetId": "84e50047c47c4a04baece66b414c53e8",
      "PoetName": "张谓",
      "Form": "未知",
      "Tags": [
        "唐代",
        "张谓"
      ],
      "Contents": [
        "童子学修道，",
        "诵经求出家。",
        "手持贝多叶，",
        "心念优昙花。",
        "得度北州近，",
        "随缘东路赊。",
        "一身求清净，",
        "百毳纳袈裟。",
        "钟岭更飞锡，",
        "炉峰期结跏。",
        "深心大海水，",
        "广愿恒河沙。",
        "此去不堪别，",
        "彼行安可涯。",
        "殷勤结香火，",
        "来世上牛车。"
      ]
    },
    {
      "_id": null,
      "Name": "送卢举使河源",
      "PoetId": "84e50047c47c4a04baece66b414c53e8",
      "PoetName": "张谓",
      "Form": "七绝",
      "Tags": [
        "唐代",
        "张谓"
      ],
      "Contents": [
        "故人行役向边州，",
        "匹马今朝不少留。",
        "长路关山何日尽，",
        "满堂丝竹为君愁。"
      ]
    },
    {
      "_id": null,
      "Name": "送杜侍御赴上都",
      "PoetId": "84e50047c47c4a04baece66b414c53e8",
      "PoetName": "张谓",
      "Form": "五律",
      "Tags": [
        "唐代",
        "张谓"
      ],
      "Contents": [
        "避马台中贵，",
        "登车岭外遥。",
        "还因贡赋礼，",
        "来谒大明朝。",
        "地入商山路，",
        "乡连渭水桥。",
        "承恩返南越，",
        "尊酒重相邀。"
      ]
    },
    {
      "_id": null,
      "Name": "送皇甫龄宰交河",
      "PoetId": "84e50047c47c4a04baece66b414c53e8",
      "PoetName": "张谓",
      "Form": "七律",
      "Tags": [
        "唐代",
        "张谓"
      ],
      "Contents": [
        "将军帐下来从客，",
        "小邑弹琴不易逢。",
        "楼上胡笳传别怨，",
        "尊中腊酒为谁浓。",
        "行人醉出双门道，",
        "少妇愁看七里烽。",
        "今日相如轻武骑，",
        "多应朝暮客临邛。"
      ]
    },
    {
      "_id": null,
      "Name": "送裴侍御归上都",
      "PoetId": "84e50047c47c4a04baece66b414c53e8",
      "PoetName": "张谓",
      "Form": "五律",
      "Tags": [
        "唐代",
        "张谓"
      ],
      "Contents": [
        "楚地劳行役，",
        "秦城罢鼓鼙。",
        "舟移洞庭岸，",
        "路出武陵谿。",
        "江月随人影，",
        "山花趁马蹄。",
        "离魂将别梦，",
        "先已到关西。"
      ]
    },
    {
      "_id": null,
      "Name": "送青龙一公",
      "PoetId": "84e50047c47c4a04baece66b414c53e8",
      "PoetName": "张谓",
      "Form": "五律",
      "Tags": [
        "唐代",
        "张谓"
      ],
      "Contents": [
        "事佛轻金印，",
        "勤王度玉关。",
        "不知从树下，",
        "还肯到人间。",
        "楚水青莲净，",
        "吴门白日闲。",
        "圣朝须助理，",
        "绝莫爱东山。"
      ]
    },
    {
      "_id": null,
      "Name": "送韦侍御赴上都",
      "PoetId": "84e50047c47c4a04baece66b414c53e8",
      "PoetName": "张谓",
      "Form": "五律",
      "Tags": [
        "唐代",
        "张谓"
      ],
      "Contents": [
        "天朝辟书下，",
        "风宪取才难。",
        "更谒麒麟殿，",
        "重簪獬豸冠。",
        "月明湘水夜，",
        "霜重桂林寒。",
        "别后头堪白，",
        "时时镜里看。"
      ]
    },
    {
      "_id": null,
      "Name": "道林寺送莫侍御",
      "PoetId": "84e50047c47c4a04baece66b414c53e8",
      "PoetName": "张谓",
      "Form": "五律",
      "Tags": [
        "唐代",
        "张谓"
      ],
      "Contents": [
        "何处堪留客，",
        "香林隔翠微。",
        "薜萝通驿骑，",
        "山竹挂朝衣。",
        "霜引台乌集，",
        "风惊塔雁飞。",
        "饮茶胜饮酒，",
        "聊以送将归。"
      ]
    },
    {
      "_id": null,
      "Name": "邵陵作",
      "PoetId": "84e50047c47c4a04baece66b414c53e8",
      "PoetName": "张谓",
      "Form": "未知",
      "Tags": [
        "唐代",
        "张谓"
      ],
      "Contents": [
        "尝闻虞帝苦忧人，",
        "只为苍生不为身。",
        "已道一朝辞北阙，",
        "何须五月更南巡。",
        "昔时文武皆销铄，",
        "今日精灵常寂寞。",
        "斑竹年来笋自生，",
        "白蘋春尽花空落。",
        "遥望零陵见旧丘，",
        "苍梧云起至今愁。",
        "惟馀帝子千行泪，",
        "添作潇湘万里流。"
      ]
    },
    {
      "_id": null,
      "Name": "郡南亭子宴",
      "PoetId": "84e50047c47c4a04baece66b414c53e8",
      "PoetName": "张谓",
      "Form": "五律",
      "Tags": [
        "唐代",
        "张谓"
      ],
      "Contents": [
        "亭子春城外，",
        "朱门向绿林。",
        "柳枝经雨重，",
        "松色带烟深。",
        "漉酒迎山客，",
        "穿池集水禽。",
        "白云常在眼，",
        "聊足慰人心。"
      ]
    },
    {
      "_id": null,
      "Name": "长沙失火后戏题莲花寺",
      "PoetId": "84e50047c47c4a04baece66b414c53e8",
      "PoetName": "张谓",
      "Form": "七绝",
      "Tags": [
        "唐代",
        "张谓"
      ],
      "Contents": [
        "金园宝刹半长沙，",
        "烧劫旁延一万家。",
        "楼殿纵随烟焰去，",
        "火中何处出莲花。"
      ]
    },
    {
      "_id": null,
      "Name": "题长安壁主人",
      "PoetId": "84e50047c47c4a04baece66b414c53e8",
      "PoetName": "张谓",
      "Form": "七绝",
      "Tags": [
        "唐代",
        "张谓"
      ],
      "Contents": [
        "世人结交须黄金，",
        "黄金不多交不深。",
        "纵令然诺暂相许，",
        "终是悠悠行路心。"
      ]
    },
    {
      "_id": null,
      "Name": "饯田尚书还兖州",
      "PoetId": "84e50047c47c4a04baece66b414c53e8",
      "PoetName": "张谓",
      "Form": "五律",
      "Tags": [
        "唐代",
        "张谓"
      ],
      "Contents": [
        "忠义三朝许，",
        "威名四海闻。",
        "更乘归鲁诏，",
        "犹忆破胡勋。",
        "别路逢霜雨，",
        "行营对雪云。",
        "明朝郭门外，",
        "长揖大将军。"
      ]
    }
  ]
}