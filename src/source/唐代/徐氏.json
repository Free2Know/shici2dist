{
  "_id": "2c98fadfb9c1459ea3a37688c81490b0",
  "Name": "徐氏",
  "Description": "蜀太后徐氏 ",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "丈人观",
      "PoetId": "2c98fadfb9c1459ea3a37688c81490b0",
      "PoetName": "徐氏",
      "Form": "七律",
      "Tags": [
        "唐代",
        "徐氏"
      ],
      "Contents": [
        "早与元妃慕至化，",
        "同跻灵岳访真仙。",
        "当时信有壶中景，",
        "今日亲来洞里天。",
        "仪仗影空寥廓外，",
        "金丝声揭翠微巅。",
        "惟惭未致华胥理，",
        "徒卜升平万万年。"
      ]
    },
    {
      "_id": null,
      "Name": "丈人观谒先帝御容",
      "PoetId": "2c98fadfb9c1459ea3a37688c81490b0",
      "PoetName": "徐氏",
      "Form": "五律",
      "Tags": [
        "唐代",
        "徐氏"
      ],
      "Contents": [
        "圣帝归梧野，",
        "躬来谒圣颜。",
        "旋登三径路，",
        "似陟九嶷山。",
        "日照堆岚迥，",
        "云横积翠间。",
        "期修封禅礼，",
        "方俟再跻攀。"
      ]
    },
    {
      "_id": null,
      "Name": "三学山夜看圣灯",
      "PoetId": "2c98fadfb9c1459ea3a37688c81490b0",
      "PoetName": "徐氏",
      "Form": "未知",
      "Tags": [
        "唐代",
        "徐氏"
      ],
      "Contents": [
        "虔祷游灵境，",
        "元妃夙志同。",
        "玉香焚静夜，",
        "银烛炫辽空。",
        "泉漱云根月，",
        "钟敲桧杪风。",
        "印金标圣迹，",
        "飞石显神功。",
        "满望天涯极，",
        "平临日角红。",
        "猿来斋石上，",
        "僧集讲筵中。",
        "顿作超三界，",
        "浑疑证六通。",
        "愿成修偃化，",
        "社稷保延洪。"
      ]
    },
    {
      "_id": null,
      "Name": "丹景山至德寺",
      "PoetId": "2c98fadfb9c1459ea3a37688c81490b0",
      "PoetName": "徐氏",
      "Form": "七律",
      "Tags": [
        "唐代",
        "徐氏"
      ],
      "Contents": [
        "周回云水游丹景，",
        "因与真妃眺上方。",
        "晴日晓升金晃曜，",
        "寒泉夜落玉丁当。",
        "松梢月转琴栖影，",
        "柏径风牵麝食香。",
        "虔炸六铢宜铸祝，",
        "惟祈圣祉保遐昌。"
      ]
    },
    {
      "_id": null,
      "Name": "和题丹景山至德寺",
      "PoetId": "2c98fadfb9c1459ea3a37688c81490b0",
      "PoetName": "徐氏",
      "Form": "七律",
      "Tags": [
        "唐代",
        "徐氏"
      ],
      "Contents": [
        "丹景山头宿梵宫，",
        "玉轮金辂驻虚空。",
        "军持无水注寒碧，",
        "兰若有花开晚红。",
        "武士尽排青嶂下，",
        "内人皆在讲筵中。",
        "我家帝子传王业，",
        "积善终期四海同。"
      ]
    },
    {
      "_id": null,
      "Name": "游丈人观谒先帝御容",
      "PoetId": "2c98fadfb9c1459ea3a37688c81490b0",
      "PoetName": "徐氏",
      "Form": "五律",
      "Tags": [
        "唐代",
        "徐氏"
      ],
      "Contents": [
        "共谒御容仪，",
        "还同在禁闱。",
        "笙歌喧宝殿，",
        "彩仗耀金徽。",
        "清泪沾罗袂，",
        "红霞拂绣衣。",
        "九疑山水远，",
        "无路继湘妃。"
      ]
    },
    {
      "_id": null,
      "Name": "玄都观",
      "PoetId": "2c98fadfb9c1459ea3a37688c81490b0",
      "PoetName": "徐氏",
      "Form": "七绝",
      "Tags": [
        "唐代",
        "徐氏"
      ],
      "Contents": [
        "登寻丹壑到玄都，",
        "接日红霞照座隅。",
        "即向周回岩下看，",
        "似看曾进画图无。"
      ]
    },
    {
      "_id": null,
      "Name": "题天回驿",
      "PoetId": "2c98fadfb9c1459ea3a37688c81490b0",
      "PoetName": "徐氏",
      "Form": "七绝",
      "Tags": [
        "唐代",
        "徐氏"
      ],
      "Contents": [
        "周游灵境散幽情，",
        "千里江山暂得行。",
        "所恨风光看未足，",
        "却驱金翠入龟城。"
      ]
    },
    {
      "_id": null,
      "Name": "题彭州阳平化",
      "PoetId": "2c98fadfb9c1459ea3a37688c81490b0",
      "PoetName": "徐氏",
      "Form": "五律",
      "Tags": [
        "唐代",
        "徐氏"
      ],
      "Contents": [
        "寻真游胜境，",
        "巡礼到阳平。",
        "水远波澜碧，",
        "山高气象清。",
        "殿严孙氏貌，",
        "碑暗系师名。",
        "夜月登坛醮，",
        "松风森磬声。"
      ]
    },
    {
      "_id": null,
      "Name": "题金华宫",
      "PoetId": "2c98fadfb9c1459ea3a37688c81490b0",
      "PoetName": "徐氏",
      "Form": "五律",
      "Tags": [
        "唐代",
        "徐氏"
      ],
      "Contents": [
        "再到金华顶，",
        "玄都访道回。",
        "云披分景象，",
        "黛锁显楼台。",
        "雨涤前山净，",
        "风吹去路开。",
        "翠屏夹流水，",
        "何必羡蓬莱。"
      ]
    }
  ]
}