{
  "_id": "d8b60cea5d744e28b49cc684b5e6ad4f",
  "Name": "魏扶",
  "Description": "魏扶，太和四年进士第，大中三年兵部侍郎同平章事。诗三首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "一七令·赋愁",
      "PoetId": "d8b60cea5d744e28b49cc684b5e6ad4f",
      "PoetName": "魏扶",
      "Form": "词",
      "Tags": [
        "唐代",
        "魏扶"
      ],
      "Contents": [
        "愁。",
        "迥野，",
        "深秋。",
        "生枕上，",
        "起眉头。",
        "闺阁危坐，",
        "风尘远游。",
        "巴猿啼不住，",
        "谷水咽还流。",
        "送客泊舟入浦，",
        "思乡望月登楼。",
        "烟波早晚长羁旅，",
        "弦管终年乐五侯。"
      ]
    },
    {
      "_id": null,
      "Name": "和白敏中圣德和平致兹休运岁终……",
      "PoetId": "d8b60cea5d744e28b49cc684b5e6ad4f",
      "PoetName": "魏扶",
      "Form": "七律",
      "Tags": [
        "唐代",
        "魏扶"
      ],
      "Contents": [
        "萧关新复旧山川，",
        "古戍秦原景象鲜。",
        "戎虏乞降归惠化，",
        "皇威渐被慑腥膻。",
        "穹庐远戍烟尘灭，",
        "神武光扬竹帛传。",
        "左衽尽知歌帝泽，",
        "从兹不更备三边。"
      ]
    },
    {
      "_id": null,
      "Name": "贡院题",
      "PoetId": "d8b60cea5d744e28b49cc684b5e6ad4f",
      "PoetName": "魏扶",
      "Form": "七绝",
      "Tags": [
        "唐代",
        "魏扶"
      ],
      "Contents": [
        "梧桐叶落满庭阴，",
        "锁闭朱门试院深。",
        "曾是昔年辛苦地，",
        "不将今日负初心。"
      ]
    }
  ]
}