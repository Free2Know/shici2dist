{
  "_id": "1db96806de114ea7b5c9a61ae806cda4",
  "Name": "李憕",
  "Description": "李憕，太原文水人。举明经。开元初，为咸阳尉。张说为并州长史太平军大使时，引憕常在幕下。后为宇文融判官，括田课最。迁监察御史，历给事中，河南少尹。天宝初，出为清河太守，改尚书右丞、京兆尹。转光禄卿、东都留守，迁礼部尚书。安禄山陷长安，遇害。赠司徒，谥忠烈。诗三首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "同望幸新亭赐钱公宴",
      "PoetId": "1db96806de114ea7b5c9a61ae806cda4",
      "PoetName": "李憕",
      "Form": "五律",
      "Tags": [
        "唐代",
        "李憕"
      ],
      "Contents": [
        "感梦通玄化，",
        "覃恩降紫宸。",
        "赐钱开汉府，",
        "分帛醉尧人。",
        "地隔朝宗庆，",
        "亭临卜洛新。",
        "行看广云雨，",
        "二月次东巡。"
      ]
    },
    {
      "_id": null,
      "Name": "和户部杨员外伯成寓直",
      "PoetId": "1db96806de114ea7b5c9a61ae806cda4",
      "PoetName": "李憕",
      "Form": "五律",
      "Tags": [
        "唐代",
        "李憕"
      ],
      "Contents": [
        "落日弥纶地，",
        "公才画省郎。",
        "词惊起草笔，",
        "坐引护衣香。",
        "双阙天河近，",
        "千门夕漏长。",
        "遥知台上宿，",
        "不独有文强。"
      ]
    },
    {
      "_id": null,
      "Name": "奉和圣制从蓬莱向兴庆阁道中留……",
      "PoetId": "1db96806de114ea7b5c9a61ae806cda4",
      "PoetName": "李憕",
      "Form": "七律",
      "Tags": [
        "唐代",
        "李憕"
      ],
      "Contents": [
        "别馆春还淑气催，",
        "三宫路转凤凰台。",
        "云飞北阙轻阴散，",
        "雨歇南山积翠来。",
        "御柳遥随天仗发，",
        "林花不待晓风开。",
        "已知圣泽深无限，",
        "更喜年芳入睿才。"
      ]
    }
  ]
}