{
  "_id": "cfed7aeb35964dc6b3afba2c0cb620c6",
  "Name": "李幼卿",
  "Description": "李幼卿，字长夫，陇西人。大历中，以右庶子领滁州刺史。滁州有庶子泉，以幼卿得名。诗五首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "前年春，与独孤常州兄花时为别……",
      "PoetId": "cfed7aeb35964dc6b3afba2c0cb620c6",
      "PoetName": "李幼卿",
      "Form": "七律",
      "Tags": [
        "唐代",
        "李幼卿"
      ],
      "Contents": [
        "近日霜毛一番新，",
        "别时芳草两回春。",
        "不堪花落花开处，",
        "况是江南江北人。",
        "薄宦龙钟心懒慢，",
        "故山寥落水奫沦。",
        "缘君爱我疵瑕少，",
        "愿窃仁风寄老身。"
      ]
    },
    {
      "_id": null,
      "Name": "游烂柯山四首",
      "PoetId": "cfed7aeb35964dc6b3afba2c0cb620c6",
      "PoetName": "李幼卿",
      "Form": "未知",
      "Tags": [
        "唐代",
        "李幼卿"
      ],
      "Contents": [
        "拂雾理孤策，",
        "薄霄眺层岑。",
        "迥升烟雾外，",
        "豁见天地心。",
        "物象不可及，",
        "迟回空咏吟。",
        "巨石何崔嵬，",
        "横桥架山顶。",
        "傍通日月过，",
        "仰望虹霓迥。",
        "圣者开津梁，",
        "谁能度兹岭。",
        "二仙自围棋，",
        "偶与樵夫会。",
        "仙家异人代，",
        "俄顷千年外。",
        "笙鹤何时还，",
        "仪形尚相对。",
        "石室过云外，",
        "二僧俨禅寂。",
        "不语对空山，",
        "无心向来客。",
        "作礼未及终，",
        "忘循旧形迹。"
      ]
    }
  ]
}