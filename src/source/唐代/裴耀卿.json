{
  "_id": "e03cf923001b4004b1a41759166cf636",
  "Name": "裴耀卿",
  "Description": "裴耀卿，字焕之，守真子。应童子举，为睿宗藩邸典签。开元中，累官济州刺史。再历宣冀二州，入拜户部侍郎。请广漕运，以实关铺，沿河置仓纳粟。又开山陆运以避三门之险。擢黄门侍郎，同平章事，充转运使。  迁侍中，终尚书左仆射。诗二首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "敬酬张九龄当涂界留赠之作",
      "PoetId": "e03cf923001b4004b1a41759166cf636",
      "PoetName": "裴耀卿",
      "Form": "未知",
      "Tags": [
        "唐代",
        "裴耀卿"
      ],
      "Contents": [
        "茂先实王佐，",
        "仲举信时英。",
        "气睹冲天发，",
        "人将下榻迎。",
        "珪符肃有命，",
        "江国远徂征。",
        "九派期方越，",
        "千钧或所轻。",
        "高帆出风迥，",
        "孤屿入云平。",
        "遄迈嗟于役，",
        "离忧空自情。",
        "饰簪陪早岁，",
        "接壤厕专城。",
        "旷别心弥轸，",
        "宏观义转倾。",
        "徒然恨饥渴，",
        "况乃讽瑶琼。"
      ]
    },
    {
      "_id": null,
      "Name": "酬张九龄使风见示",
      "PoetId": "e03cf923001b4004b1a41759166cf636",
      "PoetName": "裴耀卿",
      "Form": "五律",
      "Tags": [
        "唐代",
        "裴耀卿"
      ],
      "Contents": [
        "兹地五湖邻，",
        "艰哉万里人。",
        "惊飙翻是托，",
        "危浪亦相因。",
        "宣室才华子，",
        "金闺讽议臣。",
        "承明有三入，",
        "去去速归轮。"
      ]
    }
  ]
}