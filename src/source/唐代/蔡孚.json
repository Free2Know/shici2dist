{
  "_id": "3fa4a7e1a0944aa1a24243ae5ebf3a1d",
  "Name": "蔡孚",
  "Description": "蔡孚，开元中为起居郎。诗二首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "打球篇",
      "PoetId": "3fa4a7e1a0944aa1a24243ae5ebf3a1d",
      "PoetName": "蔡孚",
      "Form": "未知",
      "Tags": [
        "唐代",
        "蔡孚"
      ],
      "Contents": [
        "德阳宫北苑东头，",
        "云作高台月作楼。",
        "金锤玉蓥千金地，",
        "宝杖雕文七宝球。",
        "窦融一家三尚主，",
        "梁冀频封万户侯。",
        "容色由来荷恩顾，",
        "意气平生事侠游。",
        "共道用兵如断蔗，",
        "俱能走马入长楸。",
        "红鬣锦鬃风騄骥，",
        "黄络青丝电紫骝。",
        "奔星乱下花场里，",
        "初月飞来画杖头。",
        "自有长鸣须决胜，",
        "能驰迅走满先筹。",
        "薄暮汉宫愉乐罢，",
        "还归尧室晓垂旒。"
      ]
    },
    {
      "_id": null,
      "Name": "郊庙歌辞·享龙池乐章·第二章",
      "PoetId": "3fa4a7e1a0944aa1a24243ae5ebf3a1d",
      "PoetName": "蔡孚",
      "Form": "七律",
      "Tags": [
        "唐代",
        "蔡孚"
      ],
      "Contents": [
        "帝宅王家大道边，",
        "神马龙龟涌圣泉。",
        "昔日昔时经此地，",
        "看来看去渐成川。",
        "歌台舞榭宜正月，",
        "柳岸梅洲胜往年。",
        "莫言波上春云少，",
        "只为从龙直上天。"
      ]
    }
  ]
}