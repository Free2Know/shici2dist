{
  "_id": "7670386784bf41a7a38bd4d1d05e364c",
  "Name": "张夫人",
  "Description": "张夫人，楚州山阳人，户部侍郎吉中孚妻也。诗五首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "古意",
      "PoetId": "7670386784bf41a7a38bd4d1d05e364c",
      "PoetName": "张夫人",
      "Form": "五律",
      "Tags": [
        "唐代",
        "张夫人"
      ],
      "Contents": [
        "辘轳晓转素丝绠，",
        "桐声夜落苍苔砖。",
        "涓涓吹溜若时雨，",
        "濯濯佳蔬非用天。",
        "丈夫不解此中意，",
        "抱瓮当时徒自贤。"
      ]
    },
    {
      "_id": null,
      "Name": "句",
      "PoetId": "7670386784bf41a7a38bd4d1d05e364c",
      "PoetName": "张夫人",
      "Form": "未知",
      "Tags": [
        "唐代",
        "张夫人"
      ],
      "Contents": [
        "游蜂乍起惊落墀，",
        "黄鸟衔来却上枝。",
        "临风重回首，",
        "掩泪向庭花。",
        "镜中春色老，",
        "枕前秋夜长。"
      ]
    },
    {
      "_id": null,
      "Name": "拾得韦氏花钿以诗寄赠",
      "PoetId": "7670386784bf41a7a38bd4d1d05e364c",
      "PoetName": "张夫人",
      "Form": "五律",
      "Tags": [
        "唐代",
        "张夫人"
      ],
      "Contents": [
        "今朝妆阁前，",
        "拾得旧花钿。",
        "粉污痕犹在，",
        "尘侵色尚鲜。",
        "曾经纤手里，",
        "拈向翠眉边。",
        "能助千金笑，",
        "如何忍弃捐？"
      ]
    },
    {
      "_id": null,
      "Name": "柳絮",
      "PoetId": "7670386784bf41a7a38bd4d1d05e364c",
      "PoetName": "张夫人",
      "Form": "五律",
      "Tags": [
        "唐代",
        "张夫人"
      ],
      "Contents": [
        "霭霭芳春朝，",
        "雪絮起青条。",
        "或值花同舞，",
        "不因风自飘。",
        "过尊浮绿醑，",
        "拂幌缀红绡。",
        "那用持愁玩，",
        "春怀不自聊。"
      ]
    },
    {
      "_id": null,
      "Name": "诮喜鹊",
      "PoetId": "7670386784bf41a7a38bd4d1d05e364c",
      "PoetName": "张夫人",
      "Form": "五绝",
      "Tags": [
        "唐代",
        "张夫人"
      ],
      "Contents": [
        "畴昔鸳鸯侣，",
        "朱门贺客多。",
        "如今无此事，",
        "好去莫相过。"
      ]
    }
  ]
}