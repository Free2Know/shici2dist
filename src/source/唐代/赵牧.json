{
  "_id": "777f089b738e49aab5906ec886485e48",
  "Name": "赵牧",
  "Description": "赵牧，大中、咸通间人。诗一首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "对酒",
      "PoetId": "777f089b738e49aab5906ec886485e48",
      "PoetName": "赵牧",
      "Form": "未知",
      "Tags": [
        "唐代",
        "赵牧"
      ],
      "Contents": [
        "云翁耕扶桑，",
        "种黍养日乌。",
        "手挼六十花甲子，",
        "循环落落如弄珠。",
        "长绳系日未是愚，",
        "有翁临镜捋白须。",
        "饥魂吊骨吟古书，",
        "冯唐八十无高车。",
        "人生如云在须臾，",
        "何乃自苦八尺躯，",
        "裂衣换酒且为娱，",
        "劝君朝饮一瓢，",
        "夜饮一壶。",
        "杞天崩，",
        "雷腾腾，",
        "桀非尧是何足凭。",
        "桐君桂父岂胜我，",
        "醉里白龙多上升。",
        "菖蒲花开鱼尾定，",
        "金丹始可延君命。"
      ]
    }
  ]
}