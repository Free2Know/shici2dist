{
  "_id": "4ca434216cbd4245a89558c82c5797d8",
  "Name": "章八元",
  "Description": "章八元，睦州桐庐人，登大历六年进士第。贞元中，调句容主簿卒。诗一卷，今存六首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "天台道中示同行",
      "PoetId": "4ca434216cbd4245a89558c82c5797d8",
      "PoetName": "章八元",
      "Form": "七绝",
      "Tags": [
        "唐代",
        "章八元"
      ],
      "Contents": [
        "八重岩崿叠晴空，",
        "九色烟霞绕洞宫。",
        "仙道多因迷路得，",
        "莫将心事问樵翁。"
      ]
    },
    {
      "_id": null,
      "Name": "寄都官刘员外",
      "PoetId": "4ca434216cbd4245a89558c82c5797d8",
      "PoetName": "章八元",
      "Form": "五律",
      "Tags": [
        "唐代",
        "章八元"
      ],
      "Contents": [
        "旧宅平津邸，",
        "槐阴接汉宫。",
        "鸣驺驰道上，",
        "寒日直庐中。",
        "白雪歌偏丽，",
        "青云宦早通。",
        "悠然一缝掖，",
        "千里限清风。"
      ]
    },
    {
      "_id": null,
      "Name": "归桐庐旧居寄严长史",
      "PoetId": "4ca434216cbd4245a89558c82c5797d8",
      "PoetName": "章八元",
      "Form": "七律",
      "Tags": [
        "唐代",
        "章八元"
      ],
      "Contents": [
        "昨辞夫子棹归舟，",
        "家在桐庐忆旧丘。",
        "三月暖时花竞发，",
        "两溪分处水争流。",
        "近闻江老传乡语，",
        "遥见家山减旅愁。",
        "或在醉中逢夜雪，",
        "怀贤应向剡川游。"
      ]
    },
    {
      "_id": null,
      "Name": "新安江行",
      "PoetId": "4ca434216cbd4245a89558c82c5797d8",
      "PoetName": "章八元",
      "Form": "五律",
      "Tags": [
        "唐代",
        "章八元"
      ],
      "Contents": [
        "江源南去永，",
        "野渡暂维梢。",
        "古戍悬鱼网，",
        "空林露鸟巢。",
        "雪晴山脊见，",
        "沙浅浪痕交。",
        "自笑无媒者，",
        "逢人作解嘲。"
      ]
    },
    {
      "_id": null,
      "Name": "酬刘员外月下见寄",
      "PoetId": "4ca434216cbd4245a89558c82c5797d8",
      "PoetName": "章八元",
      "Form": "五律",
      "Tags": [
        "唐代",
        "章八元"
      ],
      "Contents": [
        "夜凉河汉白，",
        "卷箔出南轩。",
        "过月鸿争远，",
        "辞枝叶暗翻。",
        "独谣闻丽曲，",
        "缓步接清言。",
        "宣室思前席，",
        "行看拜主恩。"
      ]
    },
    {
      "_id": null,
      "Name": "题慈恩寺塔",
      "PoetId": "4ca434216cbd4245a89558c82c5797d8",
      "PoetName": "章八元",
      "Form": "七律",
      "Tags": [
        "唐代",
        "章八元"
      ],
      "Contents": [
        "十层突兀在虚空，",
        "四十门开面面风。",
        "却怪鸟飞平地上，",
        "自惊人语半天中。",
        "回梯暗踏如穿洞，",
        "绝顶初攀似出笼。",
        "落日凤城佳气合，",
        "满城春树雨濛濛。"
      ]
    }
  ]
}