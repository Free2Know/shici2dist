{
  "_id": "7711012d414e47a8ab32aa4dbb412213",
  "Name": "岑羲",
  "Description": "岑羲，字伯华，文本之孙，第进士。则天时，为天官员外郎。中宗朝，同中书门下三品。景云初，进侍中，封南阳郡公。坐豫太平公主谋，伏诛。诗六首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "九月九日幸临渭亭登高应制得涘字",
      "PoetId": "7711012d414e47a8ab32aa4dbb412213",
      "PoetName": "岑羲",
      "Form": "五律",
      "Tags": [
        "唐代",
        "岑羲"
      ],
      "Contents": [
        "重九开科历，",
        "千龄逢圣纪。",
        "爰豫瞩秦垌，",
        "升高临灞涘。",
        "玉醴浮仙菊，",
        "琼筵荐芳芷。",
        "一闻帝舜歌，",
        "欢娱良未已。"
      ]
    },
    {
      "_id": null,
      "Name": "夜宴安乐公主新宅",
      "PoetId": "7711012d414e47a8ab32aa4dbb412213",
      "PoetName": "岑羲",
      "Form": "七绝",
      "Tags": [
        "唐代",
        "岑羲"
      ],
      "Contents": [
        "金榜重楼开夜扉，",
        "琼筵爱客未言归。",
        "衔欢不觉银河曙，",
        "尽醉那知玉漏稀。"
      ]
    },
    {
      "_id": null,
      "Name": "奉和九月九日登慈恩寺浮屠应制",
      "PoetId": "7711012d414e47a8ab32aa4dbb412213",
      "PoetName": "岑羲",
      "Form": "五律",
      "Tags": [
        "唐代",
        "岑羲"
      ],
      "Contents": [
        "宝台耸天外，",
        "玉辇步云端。",
        "日丽重阳景，",
        "风摇季月寒。",
        "梵堂遥集雁，",
        "帝乐近翔鸾。",
        "愿献延龄酒，",
        "长承湛露欢。"
      ]
    },
    {
      "_id": null,
      "Name": "奉和幸安乐公主山庄应制",
      "PoetId": "7711012d414e47a8ab32aa4dbb412213",
      "PoetName": "岑羲",
      "Form": "七律",
      "Tags": [
        "唐代",
        "岑羲"
      ],
      "Contents": [
        "银榜重楼出雾开，",
        "金舆步辇向天来。",
        "泉声迥入吹箫曲，",
        "山势遥临献寿杯。",
        "帝女含笑流飞电，",
        "乾文动色象昭回。",
        "诚愿北极拱尧日，",
        "微臣抃舞咏康哉。"
      ]
    },
    {
      "_id": null,
      "Name": "奉和春日幸望春宫应制",
      "PoetId": "7711012d414e47a8ab32aa4dbb412213",
      "PoetName": "岑羲",
      "Form": "七律",
      "Tags": [
        "唐代",
        "岑羲"
      ],
      "Contents": [
        "和风助律应韶年，",
        "清跸乘高入望仙。",
        "花笑莺歌迎帝辇，",
        "云披日霁俯皇川。",
        "南山近压仙楼上，",
        "北斗平临御扆前。",
        "一奏恩荣同镐宴，",
        "空知率舞听薰弦。"
      ]
    },
    {
      "_id": null,
      "Name": "饯唐州高使君",
      "PoetId": "7711012d414e47a8ab32aa4dbb412213",
      "PoetName": "岑羲",
      "Form": "五律",
      "Tags": [
        "唐代",
        "岑羲"
      ],
      "Contents": [
        "苍茫南塞地，",
        "明媚上春时。",
        "目极伤千里，",
        "怀君不自持。",
        "征车别岐路，",
        "斜日下崦嵫。",
        "一叹轺轩阻，",
        "悠悠即所思。"
      ]
    }
  ]
}