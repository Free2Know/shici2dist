{
  "_id": "00cdce8693c449108fd2b08e03a1cabf",
  "Name": "元万顷",
  "Description": "元万顷，洛阳人，后魏景穆皇帝之裔，起家通事舍人。乾封中，从英国公李勣征高丽，令作檄文。万顷讥其不知守鸭绿之险。莫离支报曰，谨闻命矣。遂移兵守鸭绿，兵不得入。坐流岭外，遇赦还，为北门学士。则天时，迁凤阁侍郎，坐与徐敬业兄弟友善，贬死。诗四首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "奉和太子纳妃太平公主出降",
      "PoetId": "00cdce8693c449108fd2b08e03a1cabf",
      "PoetName": "元万顷",
      "Form": "五律",
      "Tags": [
        "唐代",
        "元万顷"
      ],
      "Contents": [
        "象辂初乘雁，",
        "璇宫早结褵。",
        "离元应春夕，",
        "帝子降秋期。",
        "鸣瑜合清响，",
        "冠玉丽秾姿。",
        "和声跻凤掖，",
        "交影步鸾墀。"
      ]
    },
    {
      "_id": null,
      "Name": "奉和春日二首",
      "PoetId": "00cdce8693c449108fd2b08e03a1cabf",
      "PoetName": "元万顷",
      "Form": "七律",
      "Tags": [
        "唐代",
        "元万顷"
      ],
      "Contents": [
        "花轻蕊乱仙人杏，",
        "叶密莺喧帝女桑。",
        "飞云阁上春应至，",
        "明月楼中夜未央。",
        "凤辇迎风乘紫阁，",
        "鸾车避日转彤闱。",
        "中堂促管淹春望，",
        "后殿清歌开夜扉。"
      ]
    },
    {
      "_id": null,
      "Name": "奉和春日池台",
      "PoetId": "00cdce8693c449108fd2b08e03a1cabf",
      "PoetName": "元万顷",
      "Form": "五绝",
      "Tags": [
        "唐代",
        "元万顷"
      ],
      "Contents": [
        "日影飞花殿，",
        "风文积草池。",
        "凤楼通夜敞，",
        "虬辇望春移。"
      ]
    }
  ]
}