{
  "_id": "17ca6bb78547429684e1f20463ad3d67",
  "Name": "李康成",
  "Description": "李康成，天宝中，与李、杜同时。其赴使江东，刘长卿有诗送之。尝撰《玉台后集》，自陈后主、隋炀帝、江总、庾信、沈、宋、王、杨、卢、骆而下二百九人，诗六百七十首，汇为十卷，自载其诗八篇。今存四首。",
  "Dynasty": "唐代",
  "Birth": "",
  "Death": "",
  "Poems": [
    {
      "_id": null,
      "Name": "句",
      "PoetId": "17ca6bb78547429684e1f20463ad3d67",
      "PoetName": "李康成",
      "Form": "未知",
      "Tags": [
        "唐代",
        "李康成"
      ],
      "Contents": [
        "因缘苟会合，",
        "万里犹同乡。",
        "运命倘不谐，",
        "隔壁无津梁。",
        "（《经籍考》云：康成编《玉台后集》，",
        "中间自载其诗八首，",
        "如《河阳居家女》长篇一首，",
        "押五十二韵，",
        "若欲与《木兰》及《孔雀东南飞》之作方驾者，",
        "末四句云云，",
        "亦佳）第二百零四卷"
      ]
    },
    {
      "_id": null,
      "Name": "杂曲歌辞·自君之出矣",
      "PoetId": "17ca6bb78547429684e1f20463ad3d67",
      "PoetName": "李康成",
      "Form": "五绝",
      "Tags": [
        "唐代",
        "李康成"
      ],
      "Contents": [
        "自君之出矣，",
        "弦吹绝无声。",
        "思君如百草，",
        "撩乱逐春生。"
      ]
    },
    {
      "_id": null,
      "Name": "江南行",
      "PoetId": "17ca6bb78547429684e1f20463ad3d67",
      "PoetName": "李康成",
      "Form": "未知",
      "Tags": [
        "唐代",
        "李康成"
      ],
      "Contents": [
        "杨柳青青莺欲啼，",
        "风光摇荡绿蘋齐，",
        "金阴城头日色低。",
        "日色低，",
        "情难极，",
        "水中凫鹥双比翼。"
      ]
    },
    {
      "_id": null,
      "Name": "玉华仙子歌",
      "PoetId": "17ca6bb78547429684e1f20463ad3d67",
      "PoetName": "李康成",
      "Form": "未知",
      "Tags": [
        "唐代",
        "李康成"
      ],
      "Contents": [
        "紫阳仙子名玉华，",
        "珠盘承露饵丹砂。",
        "转态凝情五云里，",
        "娇颜千岁芙蓉花。",
        "紫阳彩女矜无数，",
        "遥见玉华皆掩呼。",
        "高堂初日不成妍，",
        "洛渚流风徒自怜。",
        "璇阶霓绮阁，",
        "碧题霜罗幕。",
        "仙娥桂树长自春，",
        "王母桃花未尝落。",
        "上元夫人宾上清，",
        "深宫寂历厌层城。",
        "解佩空怜郑交甫，",
        "吹箫不逐许飞琼。",
        "溶溶紫庭步，",
        "渺渺瀛台路。",
        "兰陵贵士谢相逢，",
        "济北书生尚回顾。",
        "沧洲傲吏爱金丹，",
        "清心回望云之端。",
        "羽盖霓裳一相识，",
        "传情写念长无极。",
        "长无极，",
        "永相随。",
        "攀霄历金阙，",
        "弄影下瑶池。",
        "夕宿紫府云母帐，",
        "朝餐玄圃昆仑芝。",
        "不学兰香中道绝，",
        "却教青鸟报相思。"
      ]
    },
    {
      "_id": null,
      "Name": "采莲曲",
      "PoetId": "17ca6bb78547429684e1f20463ad3d67",
      "PoetName": "李康成",
      "Form": "未知",
      "Tags": [
        "唐代",
        "李康成"
      ],
      "Contents": [
        "采莲去，",
        "月没春江曙。",
        "翠钿红袖水中央，",
        "青荷莲子杂衣香，",
        "云起风生归路长。",
        "归路长，",
        "那得久。",
        "各回船，",
        "两摇手。"
      ]
    }
  ]
}