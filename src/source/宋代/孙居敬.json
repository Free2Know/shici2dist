{
  "_id": "e9ea233502524e68a10cf53e277b6478",
  "Name": "孙居敬",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "临江仙",
      "PoetId": "e9ea233502524e68a10cf53e277b6478",
      "PoetName": "孙居敬",
      "Form": "词",
      "Tags": [
        "宋代",
        "孙居敬"
      ],
      "Contents": [
        "摘索枝头何处玉，",
        "吹来万里春风。",
        "须臾陆地遍芙蓉。",
        "珠帘和气扑，",
        "一笑夺炉红。",
        "文字红裙相间出，",
        "主人钟鼎仙翁。",
        "清谈隽语与香浓。",
        "太平欢意远，",
        "人在玉壶中。"
      ]
    },
    {
      "_id": null,
      "Name": "喜迁莺",
      "PoetId": "e9ea233502524e68a10cf53e277b6478",
      "PoetName": "孙居敬",
      "Form": "词",
      "Tags": [
        "宋代",
        "孙居敬"
      ],
      "Contents": [
        "宿酲初愈。",
        "更花焰频催，",
        "叶蕉重举。",
        "浓露沾丛，",
        "薰风入樾，",
        "黄叶马头飞舞。",
        "梦结尚依征旆，",
        "笛怨谁教渔谱。",
        "村路转，",
        "见寒机灯在，",
        "晨炊人语。",
        "无据。",
        "堪恨处。",
        "残月满襟，",
        "不念人羁旅。",
        "天接山光，",
        "云拖雁影，",
        "多少别离情绪。",
        "绣被香温密叠，",
        "罗帕粉痕重护。",
        "这滋味，",
        "最不堪两鬓，",
        "菱花羞觑。"
      ]
    },
    {
      "_id": null,
      "Name": "好事近",
      "PoetId": "e9ea233502524e68a10cf53e277b6478",
      "PoetName": "孙居敬",
      "Form": "词",
      "Tags": [
        "宋代",
        "孙居敬"
      ],
      "Contents": [
        "买断一川云，",
        "团结樵歌渔笛。",
        "莫向此中轻说，",
        "污天然寒碧。",
        "短蓬穿菊更移枨，",
        "香满不须摘。",
        "搔首断霞夕影，",
        "散银原千尺。"
      ]
    },
    {
      "_id": null,
      "Name": "西江月",
      "PoetId": "e9ea233502524e68a10cf53e277b6478",
      "PoetName": "孙居敬",
      "Form": "词",
      "Tags": [
        "宋代",
        "孙居敬"
      ],
      "Contents": [
        "翠幄轻寒护夜，",
        "寒妆靓暖宜春。",
        "酒筹诗令逐时新。",
        "仙佩朋簪清兴。",
        "凤炬呈妍粟粟，",
        "水仙照座盈盈。",
        "约君策马贺升平。",
        "回首尊前风韵。"
      ]
    },
    {
      "_id": null,
      "Name": "贺新郎",
      "PoetId": "e9ea233502524e68a10cf53e277b6478",
      "PoetName": "孙居敬",
      "Form": "词",
      "Tags": [
        "宋代",
        "孙居敬"
      ],
      "Contents": [
        "风月为佳节。",
        "更湖光、平铺十里，",
        "水晶宫阙。",
        "若向孤山邀俗驾，",
        "只恐梅花凄咽。",
        "有图画、天然如揭。",
        "好看骚人冰雪句，",
        "走龙蛇、醉墨成三绝。",
        "尘世事，",
        "谩如发。",
        "真须脚踏层冰滑。",
        "倚高寒、身疑羽化，",
        "水平天阔。",
        "目送云边双白鹭，",
        "杳杳冲烟出没。",
        "□□□、□□□□。",
        "唤醒儿曹梁甑梦，",
        "把逍遥、齐物从头说。",
        "洗夜光，",
        "弄明月。"
      ]
    },
    {
      "_id": null,
      "Name": "风入松",
      "PoetId": "e9ea233502524e68a10cf53e277b6478",
      "PoetName": "孙居敬",
      "Form": "词",
      "Tags": [
        "宋代",
        "孙居敬"
      ],
      "Contents": [
        "画梁燕子报新归。",
        "好语全稀。",
        "庭芳侵亚红相对，",
        "却羞见、蕊蕊枝枝。",
        "说与吹箫旧侣，",
        "痴心指望多时。",
        "朝云暮雨失欢期。",
        "碧画谁眉。",
        "凝愁立处桐阴转，",
        "又还是、红日将西。",
        "谩道梅花纸帐，",
        "鸳鸯终待双飞。"
      ]
    }
  ]
}