{
  "_id": "fb620481c889487da0643b74b81c5691",
  "Name": "朱埴",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "南乡子",
      "PoetId": "fb620481c889487da0643b74b81c5691",
      "PoetName": "朱埴",
      "Form": "词",
      "Tags": [
        "宋代",
        "朱埴"
      ],
      "Contents": [
        "花柳隔重扃。",
        "送过秋千笑语声。",
        "檐鹊也嗔人起晚，",
        "天晴。",
        "孤负东风趁踏青。",
        "细细砑红绫。",
        "小字相思写不成。",
        "心上可人云样远，",
        "寒盟。",
        "只恐恩情薄似云。"
      ]
    },
    {
      "_id": null,
      "Name": "点绛唇",
      "PoetId": "fb620481c889487da0643b74b81c5691",
      "PoetName": "朱埴",
      "Form": "词",
      "Tags": [
        "宋代",
        "朱埴"
      ],
      "Contents": [
        "绣被鸳鸯，",
        "宝香熏透蔷薇水。",
        "枕边一纸。",
        "明月人千里。",
        "宿酒初醒，",
        "全不忺梳洗。",
        "抬纤指。",
        "微签玉齿。",
        "百色思量起。"
      ]
    },
    {
      "_id": null,
      "Name": "画堂春",
      "PoetId": "fb620481c889487da0643b74b81c5691",
      "PoetName": "朱埴",
      "Form": "词",
      "Tags": [
        "宋代",
        "朱埴"
      ],
      "Contents": [
        "绿窗睡起小妆残。",
        "玉钗低堕云鬟。",
        "回纹枉寄见伊难。",
        "心绪阑珊。",
        "翠袖两行珠泪，",
        "画楼十二阑干。",
        "销磨今古霎时间。",
        "恨杀青山。"
      ]
    }
  ]
}