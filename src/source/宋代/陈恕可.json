{
  "_id": "c090c58549494a4bbe3431a82ee32806",
  "Name": "陈恕可",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "桂枝香",
      "PoetId": "c090c58549494a4bbe3431a82ee32806",
      "PoetName": "陈恕可",
      "Form": "词",
      "Tags": [
        "宋代",
        "陈恕可"
      ],
      "Contents": [
        "西风故国。",
        "记乍免内黄，",
        "归梦溪曲。",
        "还是秦星夜映，",
        "楚霜秋足。",
        "无肠枉抱东流恨，",
        "任年年、褪匡微绿。",
        "草汀篝火，",
        "芦洲纬箔，",
        "早寒渔屋。",
        "叙旧别、芳蒭荐玉。",
        "正香擘新橙，",
        "清泛佳菊。",
        "依约行沙乱雪，",
        "误惊窗竹。",
        "江湖岁晚相思远，",
        "对寒灯、谩怀幽独。",
        "嫩汤浮眼，",
        "枯形蜕壳，",
        "断魂重续。"
      ]
    },
    {
      "_id": null,
      "Name": "水龙吟",
      "PoetId": "c090c58549494a4bbe3431a82ee32806",
      "PoetName": "陈恕可",
      "Form": "词",
      "Tags": [
        "宋代",
        "陈恕可"
      ],
      "Contents": [
        "素姬初宴瑶池，",
        "佩环误落云深处。",
        "分香华井，",
        "洗妆湘渚，",
        "天姿淡泞。",
        "碧盖吹凉，",
        "玉冠迎晓，",
        "盈盈笑语。",
        "记当时乍识，",
        "江明夜静，",
        "只愁被、婵娟误。",
        "几点沙边飞鹭。",
        "旧盟寒、远迷烟雨。",
        "相思未尽，",
        "纤罗曳水，",
        "清铅泣露。",
        "玉镜台空，",
        "银瓶绠绝，",
        "断魂何许。",
        "待今宵试探，",
        "中流一叶，",
        "共凌波去。"
      ]
    },
    {
      "_id": null,
      "Name": "齐天乐",
      "PoetId": "c090c58549494a4bbe3431a82ee32806",
      "PoetName": "陈恕可",
      "Form": "词",
      "Tags": [
        "宋代",
        "陈恕可"
      ],
      "Contents": [
        "蜕仙飞佩流空远，",
        "珊珊数声林杪。",
        "薄暑眠轻，",
        "浓阴听久，",
        "勾引凄凉多少。",
        "长吟未了。",
        "想犹怯高寒，",
        "又移深窈。",
        "与整绡衣，",
        "满身风露正清晓。",
        "微薰庭院昼永，",
        "那回曾记得，",
        "如诉幽抱。",
        "断响难寻，",
        "馀悲独省，",
        "叶底还惊秋早。",
        "齐宫路杳。",
        "叹往事魂消，",
        "夜阑人悄。",
        "谩省轻盈，",
        "粉奁双鬓好。"
      ]
    }
  ]
}