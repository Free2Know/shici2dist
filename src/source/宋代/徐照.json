{
  "_id": "4d61afae39134a4bad4a2e0477c0f595",
  "Name": "徐照",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "南歌子",
      "PoetId": "4d61afae39134a4bad4a2e0477c0f595",
      "PoetName": "徐照",
      "Form": "词",
      "Tags": [
        "宋代",
        "徐照"
      ],
      "Contents": [
        "帘影筛金线，",
        "炉烟篆翠丝。",
        "菰芽新出满盆池。",
        "唤起玉瓶添水、养鱼儿。",
        "意取钗虫碧，",
        "慵梳髻翅垂。",
        "相思无处说相思。",
        "笑把画罗小扇、觅春词。"
      ]
    },
    {
      "_id": null,
      "Name": "清平乐",
      "PoetId": "4d61afae39134a4bad4a2e0477c0f595",
      "PoetName": "徐照",
      "Form": "词",
      "Tags": [
        "宋代",
        "徐照"
      ],
      "Contents": [
        "绿围红绕。",
        "一枕屏山晓。",
        "怪得今朝偏起早。",
        "笑道牡丹开了。",
        "迎人卷上珠帘，",
        "小螺未拂眉尖。",
        "贪教玉笼鹦鹉，",
        "杨花飞满妆奁。"
      ]
    },
    {
      "_id": null,
      "Name": "玉楼春",
      "PoetId": "4d61afae39134a4bad4a2e0477c0f595",
      "PoetName": "徐照",
      "Form": "七律",
      "Tags": [
        "宋代",
        "徐照"
      ],
      "Contents": [
        "萤飞月里无光色。",
        "波水不摇楼影直。",
        "每怜宿粉涴啼痕，",
        "懒把旧书观字迹。",
        "枯荷露重时闻滴。",
        "君梦不来谁阻隔。",
        "妾身不畏浙江风，",
        "飞去飞来方瞬息。"
      ]
    },
    {
      "_id": null,
      "Name": "瑞鹧鸪",
      "PoetId": "4d61afae39134a4bad4a2e0477c0f595",
      "PoetName": "徐照",
      "Form": "七律",
      "Tags": [
        "宋代",
        "徐照"
      ],
      "Contents": [
        "雨多庭石上苔文。",
        "门外春光老几分。",
        "为把旧书藏宝带，",
        "误翻残酒湿绡裙。",
        "风头花片难装缀，",
        "愁里莺声怯听闻。",
        "恰似翦刀裁破恨，",
        "半随妾处半随君。"
      ]
    },
    {
      "_id": null,
      "Name": "阮郎归",
      "PoetId": "4d61afae39134a4bad4a2e0477c0f595",
      "PoetName": "徐照",
      "Form": "词",
      "Tags": [
        "宋代",
        "徐照"
      ],
      "Contents": [
        "绿杨庭户静沈沈。",
        "杨花吹满襟。",
        "晚来闲向水边寻。",
        "惊飞双浴禽。",
        "分别後，",
        "忍登临。",
        "暮寒天气阴。",
        "妾心移得在君心。",
        "方知人恨深。"
      ]
    }
  ]
}