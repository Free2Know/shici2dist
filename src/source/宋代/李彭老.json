{
  "_id": "16d856f952394939bfb947f091bf1bc7",
  "Name": "李彭老",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "一萼红",
      "PoetId": "16d856f952394939bfb947f091bf1bc7",
      "PoetName": "李彭老",
      "Form": "词",
      "Tags": [
        "宋代",
        "李彭老"
      ],
      "Contents": [
        "过蔷薇。",
        "正风暄云淡，",
        "春去未多时。",
        "古岸停桡，",
        "单衣试酒，",
        "满眼芳草斜晖。",
        "故人老、经年赋别，",
        "灯晕里、相对夜何其。",
        "泛剡清愁，",
        "买花芳事，",
        "一卷新诗。",
        "流水孤帆渐远，",
        "想家山猿鹤，",
        "喜见重归。",
        "北阜寻幽，",
        "青津问钓，",
        "多情杨柳依依。",
        "最难忘、吟边旧雨，",
        "数菖蒲、花老是来期。",
        "几夕相思梦蝶，",
        "飞绕苹溪。"
      ]
    },
    {
      "_id": null,
      "Name": "四字令·醉太平",
      "PoetId": "16d856f952394939bfb947f091bf1bc7",
      "PoetName": "李彭老",
      "Form": "词",
      "Tags": [
        "宋代",
        "李彭老"
      ],
      "Contents": [
        "兰汤晚凉。",
        "鸾钗半妆。",
        "红巾腻雪初香。",
        "擘莲房赌双。",
        "罗纨素珰。",
        "冰壶露床。",
        "月移花影西厢。",
        "数流萤过墙。"
      ]
    },
    {
      "_id": null,
      "Name": "壶中天·念奴娇",
      "PoetId": "16d856f952394939bfb947f091bf1bc7",
      "PoetName": "李彭老",
      "Form": "词",
      "Tags": [
        "宋代",
        "李彭老"
      ],
      "Contents": [
        "水西云北，",
        "记前回同载，",
        "高阳伴侣。",
        "一色荷花香十里，",
        "偷把秋期频数。",
        "脆管排云，",
        "轻桡喷雪，",
        "不信催诗雨。",
        "碧筒呼酒，",
        "秀笺题遍新句。",
        "谁念病损文园，",
        "岁华摇落，",
        "事与孤鸿去。",
        "露井邀凉吹短发，",
        "梦入苹洲菱浦。",
        "暗草飞萤，",
        "乔枝翻鹊，",
        "看月山中住。",
        "一声清唱，",
        "醉乡知有仙路。"
      ]
    },
    {
      "_id": null,
      "Name": "探芳讯",
      "PoetId": "16d856f952394939bfb947f091bf1bc7",
      "PoetName": "李彭老",
      "Form": "词",
      "Tags": [
        "宋代",
        "李彭老"
      ],
      "Contents": [
        "对芳昼。",
        "甚怕冷添衣，",
        "伤春疏酒。",
        "正绯桃如火，",
        "相看自依旧。",
        "闲帘深掩梨花雨，",
        "谁问东阳瘦。",
        "几多时，",
        "涨绿莺枝，",
        "坠红鸳甃。",
        "堤上宝鞍骤。",
        "记草色薰晴，",
        "波光摇岫。",
        "苏小门前，",
        "题字尚存否。",
        "繁华短梦随流水，",
        "空有诗千首。",
        "更休言，",
        "张绪风流似柳。"
      ]
    },
    {
      "_id": null,
      "Name": "摸鱼子",
      "PoetId": "16d856f952394939bfb947f091bf1bc7",
      "PoetName": "李彭老",
      "Form": "词",
      "Tags": [
        "宋代",
        "李彭老"
      ],
      "Contents": [
        "过垂虹、四桥飞雨，",
        "沙痕初涨春水。",
        "腥波十里吴歈远，",
        "绿蔓半萦船尾。",
        "连复碎。",
        "爱滑卷青绡，",
        "香袅冰丝细。",
        "山人隽味。",
        "笑杜老无情，",
        "香羹碧涧，",
        "空只赋芹美。",
        "归期早，",
        "谁似季鹰高致。",
        "鲈鱼相伴菰米。",
        "红尘如海丘园梦，",
        "一叶又秋风起。",
        "湘湖外。",
        "看采撷、芳条际晓随鱼市。",
        "旧游漫记。",
        "但望里江南，",
        "秦鬟贺镜，",
        "渺渺隔烟翠。"
      ]
    },
    {
      "_id": null,
      "Name": "木兰花慢",
      "PoetId": "16d856f952394939bfb947f091bf1bc7",
      "PoetName": "李彭老",
      "Form": "词",
      "Tags": [
        "宋代",
        "李彭老"
      ],
      "Contents": [
        "折秦淮露柳，",
        "带明月、倚归船。",
        "看佩玉纫兰，",
        "囊诗贮锦，",
        "江满吴天。",
        "吟边。",
        "唤回梦蝶，",
        "想故山、薇长已多年。",
        "草得梅花赋了，",
        "棹歌远和离舷。",
        "风弦。",
        "尽入吟篇。",
        "伤倦客、对秋莲。",
        "过旧经行处，",
        "渔乡水驿，",
        "一路闻蝉。",
        "留连。",
        "漫听燕语，",
        "便江湖、夜语隔灯前。",
        "潮返浔阳暗水，",
        "雁来好寄瑶笺。"
      ]
    },
    {
      "_id": null,
      "Name": "法曲献仙音",
      "PoetId": "16d856f952394939bfb947f091bf1bc7",
      "PoetName": "李彭老",
      "Form": "未知",
      "Tags": [
        "宋代",
        "李彭老"
      ],
      "Contents": [
        "云木槎桠，",
        "水荭摇落，",
        "瘦影半临清浅。",
        "翠羽迷空，",
        "粉容羞晓，",
        "年华柱弦频换。",
        "甚何逊、风流在，",
        "相逢共寒晚。",
        "总依黯。",
        "念当时、看花游冶，",
        "曾锦缆移舟，",
        "宝筝随辇。",
        "池苑锁荒凉，",
        "嗟事逐、鸿飞天远。",
        "香径无人，",
        "甚苍藓、黄尘自满。",
        "听鸦啼春寂，",
        "暗雨萧萧吹怨。"
      ]
    },
    {
      "_id": null,
      "Name": "浣溪沙",
      "PoetId": "16d856f952394939bfb947f091bf1bc7",
      "PoetName": "李彭老",
      "Form": "五律",
      "Tags": [
        "宋代",
        "李彭老"
      ],
      "Contents": [
        "玉雪庭心夜色空。",
        "移花小槛斗春红。",
        "轻衫短帽醉歌重。",
        "彩扇旧题烟雨外，",
        "玉箫新谱燕莺中。",
        "阑干到处是春风。"
      ]
    },
    {
      "_id": null,
      "Name": "浪淘沙",
      "PoetId": "16d856f952394939bfb947f091bf1bc7",
      "PoetName": "李彭老",
      "Form": "七律",
      "Tags": [
        "宋代",
        "李彭老"
      ],
      "Contents": [
        "泼火雨初晴。",
        "草色青青。",
        "傍檐垂柳卖春饧。",
        "画舫载花花解语，",
        "绾燕吟莺。",
        "箫鼓入西泠。",
        "一片轻阴。",
        "钿车罗盖竞归城。",
        "别有水窗人唤酒，",
        "弦月初生。"
      ]
    },
    {
      "_id": null,
      "Name": "清平乐",
      "PoetId": "16d856f952394939bfb947f091bf1bc7",
      "PoetName": "李彭老",
      "Form": "词",
      "Tags": [
        "宋代",
        "李彭老"
      ],
      "Contents": [
        "合欢扇子。",
        "扑蝶花阴里。",
        "半醉海棠扶不起。",
        "淡日秋千闲倚。",
        "宝筝弹向谁听。",
        "一春能几番晴。",
        "帐底柳绵吹满，",
        "不教好梦分明。"
      ]
    },
    {
      "_id": null,
      "Name": "生查子",
      "PoetId": "16d856f952394939bfb947f091bf1bc7",
      "PoetName": "李彭老",
      "Form": "五律",
      "Tags": [
        "宋代",
        "李彭老"
      ],
      "Contents": [
        "罗襦隐绣茸，",
        "玉合消红豆。",
        "深院落梅钿，",
        "寒峭收灯後。",
        "心事卜金钱，",
        "月上鹅黄柳。",
        "拜了夜香休，",
        "翠被听春漏。"
      ]
    },
    {
      "_id": null,
      "Name": "祝英台近",
      "PoetId": "16d856f952394939bfb947f091bf1bc7",
      "PoetName": "李彭老",
      "Form": "词",
      "Tags": [
        "宋代",
        "李彭老"
      ],
      "Contents": [
        "杏花吹，",
        "梅花过，",
        "时节又春半。",
        "帘影飞梭，",
        "轻阴小庭院。",
        "旧时月底秋千，",
        "吟香醉玉，",
        "曾细听、歌珠一串。",
        "忍重见。",
        "描金小字题情，",
        "生绡合欢扇。",
        "老了刘郎，",
        "天远玉箫伴。",
        "几番莺外斜阳，",
        "阑干倚遍，",
        "恨杨柳、遮愁不断。"
      ]
    },
    {
      "_id": null,
      "Name": "章台月·一斛珠",
      "PoetId": "16d856f952394939bfb947f091bf1bc7",
      "PoetName": "李彭老",
      "Form": "未知",
      "Tags": [
        "宋代",
        "李彭老"
      ],
      "Contents": [
        "露轻风细。",
        "中庭夜色凉如水。",
        "荷香柳影成秋意。",
        "萤冷无光，",
        "凉入树声碎。",
        "玉箫金缕西楼醉。",
        "长吟短舞花阴地。",
        "素娥应笑人憔悴。",
        "漏歇帘空，",
        "低照半床睡。"
      ]
    },
    {
      "_id": null,
      "Name": "踏莎行",
      "PoetId": "16d856f952394939bfb947f091bf1bc7",
      "PoetName": "李彭老",
      "Form": "词",
      "Tags": [
        "宋代",
        "李彭老"
      ],
      "Contents": [
        "紫曲迷香，",
        "绿窗梦月。",
        "芳心如对春风说。",
        "蛮笺象管写新声，",
        "几番曾试琼壶觖。",
        "庾信书愁，",
        "江淹赋别。",
        "桃花红雨梨花雪。",
        "周郎先自足风流，",
        "何须更拟秦箫咽。"
      ]
    },
    {
      "_id": null,
      "Name": "青玉案",
      "PoetId": "16d856f952394939bfb947f091bf1bc7",
      "PoetName": "李彭老",
      "Form": "词",
      "Tags": [
        "宋代",
        "李彭老"
      ],
      "Contents": [
        "楚峰十二阳台路。",
        "算只有、飞红去。",
        "玉合香囊曾暗度。",
        "榴裙翻酒，",
        "杏帘吹粉，",
        "不识愁来处。",
        "燕忙莺懒青春暮。",
        "蕙带空留断肠句。",
        "草色天涯情几许。",
        "荼シ开尽，",
        "旧家池馆，",
        "门掩风和雨。"
      ]
    },
    {
      "_id": null,
      "Name": "高阳台",
      "PoetId": "16d856f952394939bfb947f091bf1bc7",
      "PoetName": "李彭老",
      "Form": "词",
      "Tags": [
        "宋代",
        "李彭老"
      ],
      "Contents": [
        "石笋埋云，",
        "风篁啸晚，",
        "翠微高处幽居。",
        "缥简云签，",
        "人间一点尘无。",
        "绿深门户啼鹃外，",
        "看堆床、宝晋图书。",
        "尽萧闲，",
        "浴砚临池，",
        "滴露研朱。",
        "旧时曾写桃花扇，",
        "弄霏香秀笔，",
        "春满西湖。",
        "松菊依然，",
        "柴桑自爱吾庐。",
        "冰弦玉柱风流在，",
        "更秋兰、香染衣裾。",
        "照窗明，",
        "小字珠玑，",
        "重见欧虞。"
      ]
    }
  ]
}