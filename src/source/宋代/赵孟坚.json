{
  "_id": "72b42b2d85144b33b28769cf9855d49d",
  "Name": "赵孟坚",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "好事近",
      "PoetId": "72b42b2d85144b33b28769cf9855d49d",
      "PoetName": "赵孟坚",
      "Form": "词",
      "Tags": [
        "宋代",
        "赵孟坚"
      ],
      "Contents": [
        "春早峭寒天，",
        "客里倦怀尤恶。",
        "待起冷清清地，",
        "又孤眠不著。",
        "重温卯酒整瓶花，",
        "总待自霍索。",
        "忽听海棠初卖，",
        "买一枝添却。"
      ]
    },
    {
      "_id": null,
      "Name": "感皇恩",
      "PoetId": "72b42b2d85144b33b28769cf9855d49d",
      "PoetName": "赵孟坚",
      "Form": "词",
      "Tags": [
        "宋代",
        "赵孟坚"
      ],
      "Contents": [
        "官小宦游初，",
        "清贫如旧。",
        "小簇杯盘旋篘酒。",
        "虽然微禄，",
        "不比他们丰厚。",
        "也知惭愧是，",
        "皇恩受。",
        "富贵千般，",
        "享之惟寿。",
        "心地平时到头有。",
        "摩挲铜狄，",
        "祝望比他长久。",
        "鼎来荣贵待，",
        "通闺後。"
      ]
    },
    {
      "_id": null,
      "Name": "朝中措",
      "PoetId": "72b42b2d85144b33b28769cf9855d49d",
      "PoetName": "赵孟坚",
      "Form": "词",
      "Tags": [
        "宋代",
        "赵孟坚"
      ],
      "Contents": [
        "担头看尽百花春。",
        "春事只三分。",
        "不似莺莺燕燕，",
        "相将红杏芳园。",
        "名缰易绊，",
        "征尘难浣，",
        "极目销魂。",
        "明日清明到也，",
        "柳条插向谁门。"
      ]
    },
    {
      "_id": null,
      "Name": "沁园春",
      "PoetId": "72b42b2d85144b33b28769cf9855d49d",
      "PoetName": "赵孟坚",
      "Form": "词",
      "Tags": [
        "宋代",
        "赵孟坚"
      ],
      "Contents": [
        "晓上画楼，",
        "望里笑惊，",
        "春到那家。",
        "便从臾闲情，",
        "安排醉事，",
        "寻芳唤友，",
        "行过平沙。",
        "最是堪怜，",
        "花枝清瘦，",
        "欲笑还羞寒尚遮。",
        "浓欢赏，",
        "待繁英春透，",
        "後会犹赊。",
        "归时月挂檐牙。",
        "见花影重重浸宝阶。",
        "□铜壶摧箭，",
        "兽环横钉，",
        "浓斟玉醑，",
        "芳漱琼芽。",
        "步绕曲廊，",
        "倦回芳帐，",
        "梦遍江南山水涯。",
        "谁知我，",
        "有墙头桂影，",
        "窗上梅花。"
      ]
    },
    {
      "_id": null,
      "Name": "蓦山溪",
      "PoetId": "72b42b2d85144b33b28769cf9855d49d",
      "PoetName": "赵孟坚",
      "Form": "词",
      "Tags": [
        "宋代",
        "赵孟坚"
      ],
      "Contents": [
        "桃花雨动，",
        "测测轻寒小。",
        "曲槛面危阑，",
        "对东风、伤春怀抱。",
        "酒边心事，",
        "花下旧闲情，",
        "流年度，",
        "芳尘杳，",
        "懊恼人空老。",
        "粉红题字，",
        "寄与分明道。",
        "消息燕归时，",
        "辗柔茵、连天芳草。",
        "琐窗孤影，",
        "夜卜烛花明，",
        "清漏断，",
        "月朦胧，",
        "挂在梅梢袅。"
      ]
    },
    {
      "_id": null,
      "Name": "风流子",
      "PoetId": "72b42b2d85144b33b28769cf9855d49d",
      "PoetName": "赵孟坚",
      "Form": "词",
      "Tags": [
        "宋代",
        "赵孟坚"
      ],
      "Contents": [
        "望极思悠悠。",
        "江如练、籁息浪纹收。",
        "看帆卷帆舒，",
        "往来征艇，",
        "鹭飞鹭立，",
        "远近芳洲。",
        "逝波不舍山常好，",
        "祗白少年头。",
        "杜若满汀，",
        "离骚幽怨，",
        "鸱夷去国，",
        "烟浪遨游。",
        "江南知何许，",
        "青林晚，",
        "山断处、白云浮。",
        "怀古慨今，",
        "谁人似我闲愁。",
        "叹醉生浪迹，",
        "鲈乡蟹舍，",
        "殢红怨粉，",
        "莲棹菱舟。",
        "敲遍阑干，",
        "默然竟日凝眸。"
      ]
    },
    {
      "_id": null,
      "Name": "鹊桥仙",
      "PoetId": "72b42b2d85144b33b28769cf9855d49d",
      "PoetName": "赵孟坚",
      "Form": "词",
      "Tags": [
        "宋代",
        "赵孟坚"
      ],
      "Contents": [
        "明金点染，",
        "枝头初见，",
        "四出如将刀翦。",
        "芳心才露一些儿，",
        "早以被、西风传遍。",
        "归来醉也，",
        "香凝襟袖，",
        "疑向广寒宫殿。",
        "便须著个胆瓶儿，",
        "夜深在、枕屏根畔。"
      ]
    }
  ]
}