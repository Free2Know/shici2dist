{
  "_id": "a77bccefb88b461080626c6e393c0043",
  "Name": "吴编修",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "八声甘州",
      "PoetId": "a77bccefb88b461080626c6e393c0043",
      "PoetName": "吴编修",
      "Form": "词",
      "Tags": [
        "宋代",
        "吴编修"
      ],
      "Contents": [
        "系酒船、夜入古江楼，",
        "浑莫辨西东。",
        "叹从前眼底，",
        "一丁不识，",
        "四海曾空。",
        "老去休休莫莫，",
        "谁识旧元龙。",
        "尚解被襟去，",
        "赋大王雄。",
        "回首演仙高处，",
        "问赤松无恙，",
        "舍子何从。",
        "便不然学稼，",
        "犹有相牛翁。",
        "小婆娑、东家故舍，",
        "也著侬、四下二之中。",
        "芗州外溪风山月，",
        "鸥鹭盟同。"
      ]
    },
    {
      "_id": null,
      "Name": "摸鱼儿",
      "PoetId": "a77bccefb88b461080626c6e393c0043",
      "PoetName": "吴编修",
      "Form": "词",
      "Tags": [
        "宋代",
        "吴编修"
      ],
      "Contents": [
        "予何人、此何时节，",
        "驾言我欲行志。",
        "青原煮豆然萁後，",
        "谁豢龙蛇赤子。",
        "心为碎。",
        "宽底是、翻疑又怕严底是。",
        "吾方左计。",
        "冷眼别人看，",
        "畏首畏尾，",
        "身复尚馀几。",
        "陶元亮，",
        "自古真奇男子。",
        "督邮尚若人耳。",
        "秋风一曲柴桑路，",
        "新秫炊香正美。",
        "黄鹄起。",
        "见说道、山光潭影皆欢喜。",
        "晴窗静倚。",
        "还我向来高，",
        "仙人羽客，",
        "别有一天地。"
      ]
    },
    {
      "_id": null,
      "Name": "贺新凉·贺新郎",
      "PoetId": "a77bccefb88b461080626c6e393c0043",
      "PoetName": "吴编修",
      "Form": "词",
      "Tags": [
        "宋代",
        "吴编修"
      ],
      "Contents": [
        "出处男儿事。",
        "甚从前、说著渊明，",
        "放高头地。",
        "点检柴桑无剩粟，",
        "未肯低头为米。",
        "算此事、非难非易。",
        "三十年间如昨日，",
        "秀才瞒、撰到专城贵。",
        "饱共暖，",
        "已不翅。",
        "旁人问我归耶未。",
        "数痴年、平头六十，",
        "更须三岁。",
        "把似如今高一著，",
        "更好闻鸡禁市。",
        "总不似、长伸脚睡。",
        "六月荷风芗州路，",
        "北螺山、别是般滋味。",
        "今不去，",
        "视江水。"
      ]
    }
  ]
}