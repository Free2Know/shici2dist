{
  "_id": "ef5fb6e127cb4ee2b83b941d4c002ac1",
  "Name": "咏槐",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "贺新郎",
      "PoetId": "ef5fb6e127cb4ee2b83b941d4c002ac1",
      "PoetName": "咏槐",
      "Form": "词",
      "Tags": [
        "宋代",
        "咏槐"
      ],
      "Contents": [
        "绿长阶蓂九。",
        "近黄锺、薰晴爱日，",
        "渐添宫绣。",
        "乾鹊檐头声声喜，",
        "催与东屏祝寿。",
        "怪一点、星明南斗。",
        "玉燕当年储瑞气，",
        "记垂弧、共醉蓬莱酒。",
        "无杰语，",
        "为觞侑。",
        "英风耿耿拿云手。",
        "向青春、蟾宫已步，",
        "桂香盈袖。",
        "却要诗书成曲糵，",
        "酝酿锦心绣口。",
        "待匣里、青萍雷吼。",
        "今日功名乘机会，",
        "笑谈间、首入英雄彀。",
        "看父子，",
        "继蓝绶。"
      ]
    }
  ]
}