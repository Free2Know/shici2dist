{
  "_id": "31fabaeb2b9747c4a423f4b7f31918a1",
  "Name": "赵福元",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "减字木兰花",
      "PoetId": "31fabaeb2b9747c4a423f4b7f31918a1",
      "PoetName": "赵福元",
      "Form": "词",
      "Tags": [
        "宋代",
        "赵福元"
      ],
      "Contents": [
        "吮煤弄笔。",
        "草圣寰中君第一。",
        "电脚摇光。",
        "骤雨旋风声满堂。",
        "豪厘巧辨。",
        "唤起羲之当北面。",
        "醉眼摩娑。",
        "错认书颠作酒颠。"
      ]
    },
    {
      "_id": null,
      "Name": "沁园春",
      "PoetId": "31fabaeb2b9747c4a423f4b7f31918a1",
      "PoetName": "赵福元",
      "Form": "词",
      "Tags": [
        "宋代",
        "赵福元"
      ],
      "Contents": [
        "珠斗阑干，",
        "银河清浅，",
        "梦籋帝关。",
        "见六丁拥道，",
        "一声传跸，",
        "翠幢舞凤，",
        "彩扇交鸾。",
        "寿祝天齐，",
        "神夸岳降，",
        "报到明朝重整班。",
        "璇星烂，",
        "有赤松黄石，",
        "雾凑苍坛。",
        "仙风绿鬓朱颜。",
        "才奏罢呼麟游海山。",
        "命飞琼步月，",
        "瑶台凝净，",
        "云英捣雪，",
        "玉杵光寒。",
        "鹤立芝庭，",
        "龟迎荷□，",
        "鼎看翩翩彩袖翻。",
        "留春醉，",
        "醉何须归去，",
        "常在人寰。"
      ]
    },
    {
      "_id": null,
      "Name": "鹧鸪天",
      "PoetId": "31fabaeb2b9747c4a423f4b7f31918a1",
      "PoetName": "赵福元",
      "Form": "七律",
      "Tags": [
        "宋代",
        "赵福元"
      ],
      "Contents": [
        "裙曳湘波六幅缣。",
        "风流体段总无嫌。",
        "歌翻檀口朱缨小，",
        "拍弄红牙玉笋纤。",
        "腔子里，",
        "字儿添。",
        "嘲撩风月性多般。",
        "忔憎声里金珠迸，",
        "惊起梁尘落无帘。"
      ]
    }
  ]
}