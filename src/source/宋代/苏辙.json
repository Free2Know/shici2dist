{
  "_id": "ccc48535ba1b4c9db66a9289c8e52b95",
  "Name": "苏辙",
  "Description": "苏辙（1039-1112） 字子由，眉州眉山（今属四川）人。嘉佑二年（1057）与其兄苏轼同登进士科。神宗朝，为制置三司条例司属官。因反对王安石变法，出为河南推官。哲宗时，召为秘书省校书郎。元佑元年为右司谏，历官御史中丞、尚书右丞、门下侍郎。后因事忤哲宗及元丰诸臣，出知汝州、再谪雷州安置，移循州。徽宗立，徙永州、岳州。后复太中大夫，又降居许州，致仕。自号颍滨遗老。卒，谥文定。唐宋八大家之一，与父洵、兄轼齐名，合称三苏。为文以策论见长。工诗，亦能词，著有《栾城集》五十卷、《栾城后集》二十四卷、《栾城三集》十卷、《栾城应诏集》十二卷。",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "怀渑池寄子瞻兄",
      "PoetId": "ccc48535ba1b4c9db66a9289c8e52b95",
      "PoetName": "苏辙",
      "Form": "七律",
      "Tags": [
        "宋代",
        "苏辙"
      ],
      "Contents": [
        "相携话别郑原上，",
        "共道长途怕雪泥。",
        "归骑还寻大梁陌，",
        "行人已度古崤西。",
        "曾为县吏民知否？",
        "旧宿僧房壁共题。",
        "遥想独游佳味少，",
        "无方骓马但鸣嘶。"
      ]
    },
    {
      "_id": null,
      "Name": "水调歌头",
      "PoetId": "ccc48535ba1b4c9db66a9289c8e52b95",
      "PoetName": "苏辙",
      "Form": "词",
      "Tags": [
        "宋代",
        "苏辙"
      ],
      "Contents": [
        "离别一何久，",
        "七度过中秋。",
        "去年东武今夕，",
        "明月不胜愁。",
        "岂意彭城山下，",
        "同泛清河古汴，",
        "船上载凉州。",
        "鼓吹助清赏，",
        "鸿雁起汀洲。",
        "坐中客，",
        "翠羽帔，",
        "紫绮裘。",
        "素娥无赖，",
        "西去曾不为人留。",
        "今夜清尊对客，",
        "明夜孤帆水驿，",
        "依旧照离忧。",
        "但恐同王粲，",
        "相对永登楼。"
      ]
    },
    {
      "_id": null,
      "Name": "渔家傲",
      "PoetId": "ccc48535ba1b4c9db66a9289c8e52b95",
      "PoetName": "苏辙",
      "Form": "词",
      "Tags": [
        "宋代",
        "苏辙"
      ],
      "Contents": [
        "七十馀年真一梦。",
        "朝来寿斝儿孙奉。",
        "忧患已空无复痛。",
        "心不动。",
        "此间自有千钧重。",
        "早岁文章供世用。",
        "中年禅味疑天纵。",
        "石塔成时无一缝。",
        "谁与共。",
        "人间天上随他送。"
      ]
    }
  ]
}