{
  "_id": "3dea4cb8673a4e1bb96a3fe360f20473",
  "Name": "韩疁",
  "Description": "韩疁（?—?） 字子耕，号萧闲。有《萧闲词》一卷，不传。近人赵万里有辑本。",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "浪淘沙",
      "PoetId": "3dea4cb8673a4e1bb96a3fe360f20473",
      "PoetName": "韩疁",
      "Form": "七律",
      "Tags": [
        "宋代",
        "韩疁"
      ],
      "Contents": [
        "裙色草初青。",
        "鸭绿波轻。",
        "试花霏雨湿春晴。",
        "三十六梯人不到，",
        "独唤瑶筝。",
        "艇子忆逢迎。",
        "依旧多情。",
        "朱门只合锁娉婷。",
        "却逐彩鸾归去路，",
        "香陌春城。"
      ]
    },
    {
      "_id": null,
      "Name": "长相思",
      "PoetId": "3dea4cb8673a4e1bb96a3fe360f20473",
      "PoetName": "韩疁",
      "Form": "词",
      "Tags": [
        "宋代",
        "韩疁"
      ],
      "Contents": [
        "杜娘家。",
        "谢娘家。",
        "楼压官桥柳半遮。",
        "帘波漾彩霞。",
        "拾飞花。",
        "怨飞花。",
        "望断郎来日又斜。",
        "东风吹鬓鸦。"
      ]
    },
    {
      "_id": null,
      "Name": "高阳台",
      "PoetId": "3dea4cb8673a4e1bb96a3fe360f20473",
      "PoetName": "韩疁",
      "Form": "词",
      "Tags": [
        "宋代",
        "韩疁"
      ],
      "Contents": [
        "频听银签，",
        "重燃绛蜡，",
        "年华衮衮惊心。",
        "饯旧迎新，",
        "能消几刻光阴。",
        "老来可惯通宵饮，",
        "待不眠、还怕寒侵。",
        "掩清尊。",
        "多谢梅花，",
        "伴我微吟。",
        "邻娃已试春妆了，",
        "更蜂腰簇翠，",
        "燕股横金。",
        "勾引东风，",
        "也知芳思难禁。",
        "朱颜那有年年好，",
        "逞艳游、赢取如今。",
        "恣登临。",
        "残雪楼台，",
        "迟日园林。"
      ]
    }
  ]
}