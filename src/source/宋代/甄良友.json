{
  "_id": "a9af70d03dcd4bc298f03f9039974245",
  "Name": "甄良友",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "南乡子",
      "PoetId": "a9af70d03dcd4bc298f03f9039974245",
      "PoetName": "甄良友",
      "Form": "词",
      "Tags": [
        "宋代",
        "甄良友"
      ],
      "Contents": [
        "十月小春天。",
        "放榜梅花作状元。",
        "会庆礼成三日後，",
        "生贤。",
        "第一龙飞不偶然。",
        "劝酒自弹弦。",
        "更着班衣寿老仙。",
        "见说海坛沙张也，",
        "明年。",
        "此夜休嗔我近前。"
      ]
    },
    {
      "_id": null,
      "Name": "感皇恩",
      "PoetId": "a9af70d03dcd4bc298f03f9039974245",
      "PoetName": "甄良友",
      "Form": "词",
      "Tags": [
        "宋代",
        "甄良友"
      ],
      "Contents": [
        "华表鹤重来，",
        "嘉禾合穗。",
        "天命真人救斯世。",
        "故仙子来佐，",
        "中兴之际。",
        "这回真是个，",
        "风云会。",
        "天水庆源，",
        "钱塘潮势。",
        "主圣臣贤千岁。",
        "半钩月小，",
        "一剪梅花香细。",
        "太平无事也，",
        "休辞醉。"
      ]
    },
    {
      "_id": null,
      "Name": "水调歌头",
      "PoetId": "a9af70d03dcd4bc298f03f9039974245",
      "PoetName": "甄良友",
      "Form": "词",
      "Tags": [
        "宋代",
        "甄良友"
      ],
      "Contents": [
        "直节傲山雪，",
        "偃盖咏松风。",
        "天香真色来报，",
        "春信月明中。",
        "六七日分景纬，",
        "五百年间英气，",
        "相值产维崧。",
        "君子中庸也，",
        "天下有胡公。",
        "把州麾，",
        "将漕计，",
        "简渊衷。",
        "淳熙新政，",
        "往风虎，",
        "趁云龙。",
        "底用玉卮卜寿，",
        "看取天然难老，",
        "高竹与长松。",
        "更有红梅实，",
        "调鼎告成功。"
      ]
    },
    {
      "_id": null,
      "Name": "满庭芳",
      "PoetId": "a9af70d03dcd4bc298f03f9039974245",
      "PoetName": "甄良友",
      "Form": "词",
      "Tags": [
        "宋代",
        "甄良友"
      ],
      "Contents": [
        "杲杲重光，",
        "遥山耸翠，",
        "九天秋气高明。",
        "露团仙掌，",
        "初月挂前星。",
        "帝念吾君父子，",
        "亲传授、光启中兴。",
        "生储后，",
        "是为三圣，",
        "一道以相承。",
        "升平。",
        "当此际，",
        "黄花照座，",
        "丹桂充庭。",
        "对雨宫喜色，",
        "百辟欢声。",
        "好是橙黄桔绿，",
        "宣猷殿、酒碧香清。",
        "重重庆，",
        "尧仁舜孝，",
        "亲见禹功成。"
      ]
    },
    {
      "_id": null,
      "Name": "菩萨蛮",
      "PoetId": "a9af70d03dcd4bc298f03f9039974245",
      "PoetName": "甄良友",
      "Form": "词",
      "Tags": [
        "宋代",
        "甄良友"
      ],
      "Contents": [
        "希夷本是儒先祖。",
        "云仍来自神仙所。",
        "前日一阳生。",
        "德星今夜明。",
        "灵椿殊未老。",
        "仙桂双双好。",
        "好是百花魁。",
        "年年称寿杯。"
      ]
    },
    {
      "_id": null,
      "Name": "蝶恋花",
      "PoetId": "a9af70d03dcd4bc298f03f9039974245",
      "PoetName": "甄良友",
      "Form": "词",
      "Tags": [
        "宋代",
        "甄良友"
      ],
      "Contents": [
        "照水绮霞明木杪。",
        "彩翼双栖，",
        "未觉桐阴少。",
        "正是一年秋光好。",
        "世间重睹香山老。",
        "祝寿人如群玉绕。",
        "满酌金莲，",
        "愿永谐歌笑。",
        "仙客莫疑来不早。",
        "洞中日月天昏晓。"
      ]
    }
  ]
}