{
  "_id": "e48d952f98f747a9ae21e6d9c1df9aa7",
  "Name": "胡仔",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "水龙吟",
      "PoetId": "e48d952f98f747a9ae21e6d9c1df9aa7",
      "PoetName": "胡仔",
      "Form": "词",
      "Tags": [
        "宋代",
        "胡仔"
      ],
      "Contents": [
        "梦寒绡帐春风晓，",
        "檀枕半堆香髻。",
        "辘轳初转，",
        "阑干鸣玉，",
        "咿哑惊起。",
        "眠鸭凝烟，",
        "舞鸾翻镜，",
        "影开秋水。",
        "解低鬟试整，",
        "牙床对立，",
        "香丝乱、云撒地。",
        "纤手犀梳落处，",
        "腻无声、重盘鸦翠。",
        "兰膏匀渍，",
        "冷光欲溜，",
        "鸾钗易坠。",
        "年少偏娇，",
        "髻多无力，",
        "恼人风味。",
        "理云裾下阶，",
        "含情不语，",
        "笑折花枝戏。"
      ]
    },
    {
      "_id": null,
      "Name": "满江红",
      "PoetId": "e48d952f98f747a9ae21e6d9c1df9aa7",
      "PoetName": "胡仔",
      "Form": "词",
      "Tags": [
        "宋代",
        "胡仔"
      ],
      "Contents": [
        "泛宅浮家，",
        "何处好、苕溪清境。",
        "占云山万叠，",
        "烟波千顷。",
        "茶灶笔床浑不用，",
        "雪蓑月笛偏相称。",
        "争不教、二纪赋归来，",
        "甘幽屏。",
        "红尘事，",
        "谁能省。",
        "青霞志，",
        "方高引。",
        "任家风舴艋，",
        "生涯笭箸。",
        "三尺鲈鱼真好脍，",
        "一瓢春酒宜闲饮。",
        "问此时、怀抱向谁论，",
        "惟箕颍。"
      ]
    }
  ]
}