{
  "_id": "70ae7bdd20bc449a8d0c74fd19b54423",
  "Name": "郭世模",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "南歌子",
      "PoetId": "70ae7bdd20bc449a8d0c74fd19b54423",
      "PoetName": "郭世模",
      "Form": "词",
      "Tags": [
        "宋代",
        "郭世模"
      ],
      "Contents": [
        "玉盏浮琼蚁，",
        "金奁吐翠虬。",
        "醉乡归路接温柔。",
        "暗卜幽期低约、笑藏阄。",
        "索去眉先锁，",
        "将言泪已流。",
        "小窗移火更迟留。",
        "自剔灯花油涴、玉搔头。"
      ]
    },
    {
      "_id": null,
      "Name": "念奴娇",
      "PoetId": "70ae7bdd20bc449a8d0c74fd19b54423",
      "PoetName": "郭世模",
      "Form": "词",
      "Tags": [
        "宋代",
        "郭世模"
      ],
      "Contents": [
        "光风转蕙，",
        "泛崇兰、漠漠满城飞絮。",
        "金谷楼危山共远，",
        "几点亭亭烟树。",
        "枝上残花，",
        "胭脂满地，",
        "乱落如红雨。",
        "青春将暮，",
        "玉箫声在何处。",
        "无端天与娉婷，",
        "帘钩鹦鹉，",
        "梦断闻残语。",
        "玉骨瘦来无一把，",
        "手挹罗衣看取。",
        "江北江南，",
        "灵均去後，",
        "谁采苹花与。",
        "香销云散，",
        "断魂分付潮去。"
      ]
    },
    {
      "_id": null,
      "Name": "朝中措",
      "PoetId": "70ae7bdd20bc449a8d0c74fd19b54423",
      "PoetName": "郭世模",
      "Form": "词",
      "Tags": [
        "宋代",
        "郭世模"
      ],
      "Contents": [
        "青灯听雨夜荒凉。",
        "归梦苦难长。",
        "坐想玉奁鸳锦，",
        "空馀臂粉衣香。",
        "枕边共语，",
        "窗前执手，",
        "帘外啼妆。",
        "也是平生薄幸，",
        "须还几度思量。"
      ]
    },
    {
      "_id": null,
      "Name": "浣溪沙",
      "PoetId": "70ae7bdd20bc449a8d0c74fd19b54423",
      "PoetName": "郭世模",
      "Form": "五律",
      "Tags": [
        "宋代",
        "郭世模"
      ],
      "Contents": [
        "几点胭脂印指红。",
        "一双蛾绿敛眉浓。",
        "夜寒绡帐烛花融。",
        "剩炷龙涎熏骨冷，",
        "旋调银液镇心忪。",
        "整鬟羞顾半娇慵。"
      ]
    },
    {
      "_id": null,
      "Name": "瑞鹤仙",
      "PoetId": "70ae7bdd20bc449a8d0c74fd19b54423",
      "PoetName": "郭世模",
      "Form": "词",
      "Tags": [
        "宋代",
        "郭世模"
      ],
      "Contents": [
        "云阶连月地。",
        "记旧游、身在温柔乡里。",
        "花阴透窗绮。",
        "罗衾拥残梦，",
        "流莺惊起。",
        "银瓶水沸。",
        "待梳妆、屏风共倚。",
        "看情眉恨眼，",
        "宿粉剩香，",
        "乱愁无际。",
        "长记。",
        "多情消减，",
        "宋玉连墙，",
        "茂陵同里。",
        "离怀似水。",
        "天涯路，",
        "叹愁悴。",
        "想鸳机织锦，",
        "鸾台窥镜，",
        "秦丝幽怨未已。",
        "好归去、共把琴书，",
        "倚娇扶醉。"
      ]
    },
    {
      "_id": null,
      "Name": "瑞鹧鸪",
      "PoetId": "70ae7bdd20bc449a8d0c74fd19b54423",
      "PoetName": "郭世模",
      "Form": "七律",
      "Tags": [
        "宋代",
        "郭世模"
      ],
      "Contents": [
        "倾城一笑得留人。",
        "舞罢娇娥敛黛愁。",
        "明月宝鞲金洛臂，",
        "翠琼花珥碧搔头。",
        "晴云片雪腰支袅，",
        "晚吹微波眼色秋。",
        "清露亭皋芳草绿，",
        "轻绡软挂玉帘钩。"
      ]
    }
  ]
}