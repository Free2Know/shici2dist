{
  "_id": "c7f6c4a03fd6466eb8fe07b9387b3981",
  "Name": "陈楠",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "望江南·忆江南",
      "PoetId": "c7f6c4a03fd6466eb8fe07b9387b3981",
      "PoetName": "陈楠",
      "Form": "七律",
      "Tags": [
        "宋代",
        "陈楠"
      ],
      "Contents": [
        "内外变，",
        "八转始还元。",
        "地带长垂主坎户，",
        "周行胎息贯天门。",
        "太始道方存。",
        "纯一体，",
        "赤黑气常喷。",
        "丹火发时烧内景，",
        "冷泉涌处浴猴孙。",
        "神水赤龟吞。"
      ]
    },
    {
      "_id": null,
      "Name": "水调歌头",
      "PoetId": "c7f6c4a03fd6466eb8fe07b9387b3981",
      "PoetName": "陈楠",
      "Form": "词",
      "Tags": [
        "宋代",
        "陈楠"
      ],
      "Contents": [
        "夺取天机妙，",
        "夜半看辰杓。",
        "一些珠露，",
        "阿谁运倒稻花头。",
        "便向此时采取，",
        "宛如碧莲合蕊，",
        "滴破玉池秋。",
        "万籁风初起，",
        "明月一沙鸥。",
        "紫河车，",
        "乘赤凤，",
        "入琼楼。",
        "谓之玉汞，",
        "与铅与土正相投。",
        "五气三花聚顶，",
        "吹著自然真火，",
        "炼得似红榴。",
        "十月胎仙出，",
        "雷电送金虬。"
      ]
    },
    {
      "_id": null,
      "Name": "真珠帘",
      "PoetId": "c7f6c4a03fd6466eb8fe07b9387b3981",
      "PoetName": "陈楠",
      "Form": "词",
      "Tags": [
        "宋代",
        "陈楠"
      ],
      "Contents": [
        "金丹大药人人有。",
        "要须是、心传口授。",
        "一片白龙肝，",
        "一盏醍醐酒。",
        "只为离无寻坎有。",
        "移却南宸回北斗。",
        "好笑。",
        "见金翁姹女，",
        "两个厮斗。",
        "些儿铅汞调匀，",
        "观汉月海潮，",
        "抽添火候。",
        "一箭透三关，",
        "方表神仙手。",
        "兔子方来乌处住，",
        "龟儿便把蛇吞了。",
        "知否。",
        "那两个锺吕，",
        "是吾师友。"
      ]
    },
    {
      "_id": null,
      "Name": "鹊桥仙",
      "PoetId": "c7f6c4a03fd6466eb8fe07b9387b3981",
      "PoetName": "陈楠",
      "Form": "词",
      "Tags": [
        "宋代",
        "陈楠"
      ],
      "Contents": [
        "红莲含蕊，",
        "露珠凝碧，",
        "飞落华池滴滴。",
        "运归金鼎唤丁公，",
        "炼得似、一枚朱橘。",
        "三花喷火，",
        "五云拥月，",
        "上有金胎神室。",
        "洞房云雨正春风，",
        "十个月、胎仙了毕。"
      ]
    }
  ]
}