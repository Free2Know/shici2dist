{
  "_id": "b2ec0d73e1c94bb1895fd5dd6f3c73cd",
  "Name": "王雱",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "倦寻芳慢·倦寻芳",
      "PoetId": "b2ec0d73e1c94bb1895fd5dd6f3c73cd",
      "PoetName": "王雱",
      "Form": "词",
      "Tags": [
        "宋代",
        "王雱"
      ],
      "Contents": [
        "露晞向晚，",
        "帘幕风轻，",
        "小院闲昼。",
        "翠迳莺来，",
        "惊下乱红铺绣。",
        "倚危墙，",
        "登高榭，",
        "海棠经雨胭脂透。",
        "算韶华，",
        "又因循过了，",
        "清明时候。",
        "倦游燕、风光满目，",
        "好景良辰，",
        "谁共携手。",
        "恨被榆钱，",
        "买断两眉长斗。",
        "忆高阳，",
        "人散後。",
        "落花流水仍依旧。",
        "这情怀，",
        "对东风、尽成消瘦。"
      ]
    },
    {
      "_id": null,
      "Name": "眼儿媚",
      "PoetId": "b2ec0d73e1c94bb1895fd5dd6f3c73cd",
      "PoetName": "王雱",
      "Form": "词",
      "Tags": [
        "宋代",
        "王雱"
      ],
      "Contents": [
        "杨柳丝丝弄轻柔。",
        "烟缕织成愁。",
        "海棠未雨，",
        "梨花先雪，",
        "一半春休。",
        "　而今往事难重省，",
        "归梦绕秦楼。",
        "相思只在，",
        "丁香枝上，",
        "豆蔻梢头。"
      ]
    }
  ]
}