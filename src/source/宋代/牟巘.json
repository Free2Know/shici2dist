{
  "_id": "1c3efc88260e44a7907f7e9ff1840182",
  "Name": "牟巘",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "千秋岁",
      "PoetId": "1c3efc88260e44a7907f7e9ff1840182",
      "PoetName": "牟巘",
      "Form": "词",
      "Tags": [
        "宋代",
        "牟巘"
      ],
      "Contents": [
        "平分敏手。",
        "更觉山城小。",
        "聊岸帻，",
        "时舒啸。",
        "当年湓浦月，",
        "偏照香山老。",
        "头未白，",
        "而今半百才逾九。",
        "共说东园好。",
        "问春馀多少。",
        "红药晚，",
        "金沙早。",
        "花须风日耐，",
        "人看功名久。",
        "催洗盏，",
        "对花一笑为君寿。"
      ]
    },
    {
      "_id": null,
      "Name": "念奴娇",
      "PoetId": "1c3efc88260e44a7907f7e9ff1840182",
      "PoetName": "牟巘",
      "Form": "词",
      "Tags": [
        "宋代",
        "牟巘"
      ],
      "Contents": [
        "山之天目，",
        "蔚苕嶢、第一最佳泉石。",
        "见说老龙高卧处，",
        "正拥深深寒碧。",
        "独閟云扉，",
        "人思霖雨，",
        "未许无心出。",
        "苍崖赤子，",
        "而今谁为苏息。",
        "昨夜凉透西风，",
        "玉绳晚澹，",
        "喜见归鸿入。",
        "十二虚皇凝伫久，",
        "飞下陆离宸画。",
        "绣卣使名，",
        "洪枢衔位，",
        "催缀新班立。",
        "旗常婀娜，",
        "要陪沙路清跸。"
      ]
    },
    {
      "_id": null,
      "Name": "木兰花慢",
      "PoetId": "1c3efc88260e44a7907f7e9ff1840182",
      "PoetName": "牟巘",
      "Form": "词",
      "Tags": [
        "宋代",
        "牟巘"
      ],
      "Contents": [
        "山城如斗大，",
        "君肯为、两年留。",
        "问读易堂前，",
        "け然松竹，",
        "留得君不。",
        "天边乍传消息，",
        "趁春风、归侍翠云裘。",
        "留取去思无限，",
        "江离香满汀洲。",
        "不妨无蟹有监州。",
        "臭味喜相投。",
        "怪底事朝来，",
        "骊歌催唱，",
        "唤起离愁。",
        "羡君戏衫脱却，",
        "一身轻、无事也无忧。",
        "昨夜梦随杖履，",
        "道林岳林同游。"
      ]
    },
    {
      "_id": null,
      "Name": "水调歌头",
      "PoetId": "1c3efc88260e44a7907f7e9ff1840182",
      "PoetName": "牟巘",
      "Form": "词",
      "Tags": [
        "宋代",
        "牟巘"
      ],
      "Contents": [
        "叔父茅封贵，",
        "先帝棣华亲。",
        "平生为善最乐，",
        "夙德宛天人。",
        "玉叶金枝方茂，",
        "瑶沼丹壶如画，",
        "光景镇长新。",
        "五福一日寿，",
        "万象总皆春。",
        "正秋分，",
        "记初度，",
        "绂缠麟。",
        "传宣来自绛阙，",
        "瑞采蔚轮囷。",
        "乐有钧天九奏，",
        "尊有仙家九酝，",
        "翠釜紫驼珍。",
        "笑把南山指，",
        "还以祝严宸。"
      ]
    },
    {
      "_id": null,
      "Name": "渔家傲",
      "PoetId": "1c3efc88260e44a7907f7e9ff1840182",
      "PoetName": "牟巘",
      "Form": "词",
      "Tags": [
        "宋代",
        "牟巘"
      ],
      "Contents": [
        "病枕逢逢惊晓鼓。",
        "那堪送客江头路。",
        "莫唱骊驹催客去。",
        "风又雨。",
        "花飞一片愁千缕。",
        "折柳凄然无胜语。",
        "加餐更把篝衣护。",
        "泥滑篮舆须稳度。",
        "云飞处。",
        "亲闱安问应旁午。"
      ]
    },
    {
      "_id": null,
      "Name": "满江红",
      "PoetId": "1c3efc88260e44a7907f7e9ff1840182",
      "PoetName": "牟巘",
      "Form": "词",
      "Tags": [
        "宋代",
        "牟巘"
      ],
      "Contents": [
        "七荚新春，",
        "问底事、以人为日。",
        "记贞观、郑公恰至，",
        "名因人得。",
        "况是今朝生上相，",
        "老天著意尤端的。",
        "便唤为、人日岂徒哉，",
        "公人杰。",
        "宇宙要，",
        "公扶植。",
        "善类要，",
        "公收拾。",
        "愿我公千岁，",
        "长陪丹极。",
        "山立扬休人正健，",
        "耐寒彩胜篸华发。",
        "看年年、天际不曾阴，",
        "真奇特。"
      ]
    },
    {
      "_id": null,
      "Name": "贺新郎",
      "PoetId": "1c3efc88260e44a7907f7e9ff1840182",
      "PoetName": "牟巘",
      "Form": "词",
      "Tags": [
        "宋代",
        "牟巘"
      ],
      "Contents": [
        "云拥油幢碧。",
        "眷蓬莱、宿缘一纪，",
        "竟须公出。",
        "上界清高仙地位。",
        "耿耿为民还切。",
        "此自是、平生愿力。",
        "雨後新飙凉如濯，",
        "喜湖山、千里皆生色。",
        "便乘此，",
        "问阊阖。",
        "殷勤好与摩铜狄。",
        "炯精神、依然未老，",
        "鹤标龟息。",
        "造物生贤非无意，",
        "偏近中元时节。",
        "试记取、平园莱国。",
        "况有盘洲当家样，",
        "酉年秋、拾级升枢极。",
        "继盛事，",
        "看今日。"
      ]
    },
    {
      "_id": null,
      "Name": "鹧鸪天",
      "PoetId": "1c3efc88260e44a7907f7e9ff1840182",
      "PoetName": "牟巘",
      "Form": "七律",
      "Tags": [
        "宋代",
        "牟巘"
      ],
      "Contents": [
        "鸠杖庞眉鹤发仙。",
        "诗中有史笔如椽。",
        "爱莲自是平生趣，",
        "吟到梅花晚更坚。",
        "珍九鼎，",
        "食万钱。",
        "谁如有子采衣鲜。",
        "蜀陈旧事君须记，",
        "贵盛还当具庆年。"
      ]
    }
  ]
}