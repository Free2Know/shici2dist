{
  "_id": "05bc83431d934b018a6e5e54a07bb771",
  "Name": "郭居安",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "声声慢",
      "PoetId": "05bc83431d934b018a6e5e54a07bb771",
      "PoetName": "郭居安",
      "Form": "词",
      "Tags": [
        "宋代",
        "郭居安"
      ],
      "Contents": [
        "捷书连昼，",
        "甘洒通宵，",
        "新来喜沁尧眉。",
        "许大担当，",
        "人间佛力须弥。",
        "年年八月八日，",
        "长记他、三月三时。",
        "平生事，",
        "想祗和天语，",
        "不遣人知。",
        "一片闲心鹤外，",
        "被乾坤系定，",
        "虹玉腰围。",
        "阊阖云边，",
        "西风万籁吹齐。",
        "归舟更归何处，",
        "是天教、家在苏堤。",
        "千千岁，",
        "比周公、多个彩衣。"
      ]
    },
    {
      "_id": null,
      "Name": "木兰花慢",
      "PoetId": "05bc83431d934b018a6e5e54a07bb771",
      "PoetName": "郭居安",
      "Form": "词",
      "Tags": [
        "宋代",
        "郭居安"
      ],
      "Contents": [
        "听都人共语，",
        "又还是、岁逢庚。",
        "记今帖频催，",
        "衮衣将至，",
        "绣幰先迎。",
        "笙歌六宫齐奏，",
        "到而今、犹唱贺升平。",
        "千岁人间福本，",
        "天公著意看承。",
        "秋深。",
        "帘卷空明。",
        "问西子，",
        "最宜晴。",
        "喜新来多暇，",
        "玉醪龙炙，",
        "菊院花城。",
        "明年耳孙头上，",
        "更君王、亲点泥金。",
        "兜率摩耶住世，",
        "长看佛度众生。"
      ]
    }
  ]
}