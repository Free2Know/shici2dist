{
  "_id": "c0eb6885a120490bb490d29c261c0606",
  "Name": "刘铉",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "乌夜啼",
      "PoetId": "c0eb6885a120490bb490d29c261c0606",
      "PoetName": "刘铉",
      "Form": "词",
      "Tags": [
        "宋代",
        "刘铉"
      ],
      "Contents": [
        "垂杨影里残红。",
        "甚匆匆。",
        "只有榴花、全不怨东风。",
        "暮雨急。",
        "晓鸦湿。",
        "绿玲珑。",
        "比似茜裙初染、一般同。"
      ]
    },
    {
      "_id": null,
      "Name": "少年游",
      "PoetId": "c0eb6885a120490bb490d29c261c0606",
      "PoetName": "刘铉",
      "Form": "词",
      "Tags": [
        "宋代",
        "刘铉"
      ],
      "Contents": [
        "石榴花下薄罗衣。",
        "睡起却寻棋。",
        "未省高低，",
        "被伊春笋，",
        "拈了白玻璃。",
        "钏脱钗斜浑不省，",
        "意重子声迟。",
        "对面痴心，",
        "只愁收局，",
        "肠断欲输时。"
      ]
    },
    {
      "_id": null,
      "Name": "蝶恋花",
      "PoetId": "c0eb6885a120490bb490d29c261c0606",
      "PoetName": "刘铉",
      "Form": "词",
      "Tags": [
        "宋代",
        "刘铉"
      ],
      "Contents": [
        "人自怜春春未去。",
        "萱草石榴，",
        "也解留春住。",
        "只道送春无送处。",
        "山花落得红成路。",
        "高处莺啼低蝶舞。",
        "何况日长，",
        "燕子能言语。",
        "付与光阴相客主。",
        "晴云又卷西边雨。"
      ]
    }
  ]
}