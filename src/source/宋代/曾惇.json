{
  "_id": "b5477c6323fd4b20aa9a1957688e9793",
  "Name": "曾惇",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "念奴娇",
      "PoetId": "b5477c6323fd4b20aa9a1957688e9793",
      "PoetName": "曾惇",
      "Form": "词",
      "Tags": [
        "宋代",
        "曾惇"
      ],
      "Contents": [
        "绣衣直指，",
        "问凌风一笑，",
        "翩然何许。",
        "诏出层霄持汉节，",
        "千里秋风淮浦。",
        "鉴远江山，",
        "竹西歌吹，",
        "曾被腥膻污。",
        "须君椽笔，",
        "为渠一洗尘土。",
        "休厌共倒金荷，",
        "翠眉重为唱，",
        "渭城朝雨。",
        "看即扬鞭归骑稳，",
        "还指郁葱深处。",
        "宝带兼金，",
        "华鞯新绣，",
        "直上云霄去。",
        "回头莫忘，",
        "玉霄今夜风露。"
      ]
    },
    {
      "_id": null,
      "Name": "朝中措",
      "PoetId": "b5477c6323fd4b20aa9a1957688e9793",
      "PoetName": "曾惇",
      "Form": "词",
      "Tags": [
        "宋代",
        "曾惇"
      ],
      "Contents": [
        "绿华居处渺云深。",
        "不受一尘侵。",
        "细看宜州新句，",
        "平生才是知音。",
        "凌波一去，",
        "平山梦断，",
        "谁是关心。",
        "惟有青天碧海，",
        "知渠夜夜孤衾。"
      ]
    },
    {
      "_id": null,
      "Name": "水龙吟",
      "PoetId": "b5477c6323fd4b20aa9a1957688e9793",
      "PoetName": "曾惇",
      "Form": "词",
      "Tags": [
        "宋代",
        "曾惇"
      ],
      "Contents": [
        "去年看月诗成，",
        "援毫曾寄鄞江守。",
        "流传乐府，",
        "惭非宾客，",
        "竹枝杨柳。",
        "今岁江楼，",
        "载勤歌扇，",
        "青蛾应奏。",
        "况铃斋初驻，",
        "凉生燕寝，",
        "有香雾凝清昼。",
        "遥想十洲三岛，",
        "对冰轮、寒光依旧。",
        "主人来自，",
        "清都碧落，",
        "天香满袖。",
        "寄语嫦娥，",
        "剩留清照，",
        "时为公寿。",
        "恐明光诏下，",
        "翩然归去，",
        "试为霖手。"
      ]
    },
    {
      "_id": null,
      "Name": "浣溪沙",
      "PoetId": "b5477c6323fd4b20aa9a1957688e9793",
      "PoetName": "曾惇",
      "Form": "五律",
      "Tags": [
        "宋代",
        "曾惇"
      ],
      "Contents": [
        "无数春山展画屏。",
        "无穷烟柳照溪明。",
        "花枝缺处小舟横。",
        "紫禁正须红药句，",
        "清江莫与白鸥盟。",
        "主人元自是仙卿。"
      ]
    },
    {
      "_id": null,
      "Name": "点绛唇",
      "PoetId": "b5477c6323fd4b20aa9a1957688e9793",
      "PoetName": "曾惇",
      "Form": "词",
      "Tags": [
        "宋代",
        "曾惇"
      ],
      "Contents": [
        "九月传杯，",
        "要携佳客栖霞去。",
        "满城风雨。",
        "记得潘郎句。",
        "紫菊红萸，",
        "何意留侬住。",
        "愁如许。",
        "暮烟一缕。",
        "正在归时路。"
      ]
    },
    {
      "_id": null,
      "Name": "诉衷情",
      "PoetId": "b5477c6323fd4b20aa9a1957688e9793",
      "PoetName": "曾惇",
      "Form": "词",
      "Tags": [
        "宋代",
        "曾惇"
      ],
      "Contents": [
        "鄞江云气近蓬莱。",
        "花柳满城隈。",
        "风流谢守相遇，",
        "应覆故人杯。",
        "烟浪暖，",
        "锦帆回。",
        "莫徘徊。",
        "玉霄亭下，",
        "芍药荼シ，",
        "都望归来。"
      ]
    }
  ]
}