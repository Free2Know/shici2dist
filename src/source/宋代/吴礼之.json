{
  "_id": "f796c0e8a7594ae4a3792f79644fdcbb",
  "Name": "吴礼之",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "丑奴儿·采桑子",
      "PoetId": "f796c0e8a7594ae4a3792f79644fdcbb",
      "PoetName": "吴礼之",
      "Form": "词",
      "Tags": [
        "宋代",
        "吴礼之"
      ],
      "Contents": [
        "金风颤叶，",
        "那更饯别江楼。",
        "听凄切、阳关声断，",
        "楚馆云收。",
        "去也难留。",
        "万重烟水一扁舟。",
        "锦屏罗幌，",
        "多应换得，",
        "蓼岸苹洲。",
        "凝想恁时欢笑，",
        "伤今萍梗悠悠。",
        "谩回首、妖娆何处，",
        "眷恋无由。",
        "先自悲秋。",
        "眼前景物只供愁。",
        "寂寥情绪，",
        "也恨分浅，",
        "也悔风流。"
      ]
    },
    {
      "_id": null,
      "Name": "喜迁莺",
      "PoetId": "f796c0e8a7594ae4a3792f79644fdcbb",
      "PoetName": "吴礼之",
      "Form": "词",
      "Tags": [
        "宋代",
        "吴礼之"
      ],
      "Contents": [
        "银蟾光彩。",
        "喜稔岁闰正，",
        "元宵还再。",
        "乐事难并，",
        "佳时罕遇，",
        "依旧试灯何碍。",
        "花市又移星汉，",
        "莲炬重芳人海。",
        "尽勾引，",
        "遍嬉游宝马，",
        "香车喧隘。",
        "晴快。",
        "天意教、人月更圆，",
        "偿足风流债。",
        "媚柳烟浓，",
        "夭桃红小，",
        "景物迥然堪爱。",
        "巷陌笑声不断，",
        "襟袖馀香仍在。",
        "待归也，",
        "便相期明日，",
        "踏青挑菜。"
      ]
    },
    {
      "_id": null,
      "Name": "好事近",
      "PoetId": "f796c0e8a7594ae4a3792f79644fdcbb",
      "PoetName": "吴礼之",
      "Form": "词",
      "Tags": [
        "宋代",
        "吴礼之"
      ],
      "Contents": [
        "金菊间芙蓉，",
        "秋意未为萧索。",
        "临水见山庭院。",
        "伴玉人杯酌。",
        "携炉终日袅沈烟，",
        "氤氲篆文□。",
        "可惜被风吹散，",
        "把袖儿笼著。"
      ]
    },
    {
      "_id": null,
      "Name": "杏花天",
      "PoetId": "f796c0e8a7594ae4a3792f79644fdcbb",
      "PoetName": "吴礼之",
      "Form": "词",
      "Tags": [
        "宋代",
        "吴礼之"
      ],
      "Contents": [
        "闷来凭得阑干暖。",
        "自手引、朱帘高卷。",
        "桃花半露胭脂面。",
        "芳草如茵乍展。",
        "烟光散、湖光潋滟。",
        "映绿柳、黄鹂巧啭。",
        "遥山好似宫眉浅。",
        "人比遥山更远。"
      ]
    },
    {
      "_id": null,
      "Name": "柳梢青",
      "PoetId": "f796c0e8a7594ae4a3792f79644fdcbb",
      "PoetName": "吴礼之",
      "Form": "词",
      "Tags": [
        "宋代",
        "吴礼之"
      ],
      "Contents": [
        "板约红牙。",
        "歌翻白雪，",
        "杯泛流霞。",
        "苏小情多，",
        "潘郎年少，",
        "欢计生涯。",
        "轩窗临水人家。",
        "更门掩、青春杏花。",
        "百万呼卢，",
        "十千沽酒，",
        "不负韶华。"
      ]
    },
    {
      "_id": null,
      "Name": "桃源忆故人",
      "PoetId": "f796c0e8a7594ae4a3792f79644fdcbb",
      "PoetName": "吴礼之",
      "Form": "词",
      "Tags": [
        "宋代",
        "吴礼之"
      ],
      "Contents": [
        "画桥流水飞花舞。",
        "柳外斜风细雨。",
        "红瘦绿肥春暮。",
        "肠断桃源路。",
        "欢随仙子乘鸾去。",
        "镂月裁云何处。",
        "唯有病和愁绪。",
        "肯伴刘郎住。"
      ]
    },
    {
      "_id": null,
      "Name": "浣溪沙",
      "PoetId": "f796c0e8a7594ae4a3792f79644fdcbb",
      "PoetName": "吴礼之",
      "Form": "五律",
      "Tags": [
        "宋代",
        "吴礼之"
      ],
      "Contents": [
        "南国风流是故乡。",
        "红盐落子不因霜。",
        "于中小底最珍藏。",
        "荐酒荐茶些子涩，",
        "透心透顶十分香。",
        "可人回味越思量。"
      ]
    },
    {
      "_id": null,
      "Name": "渔家傲",
      "PoetId": "f796c0e8a7594ae4a3792f79644fdcbb",
      "PoetName": "吴礼之",
      "Form": "词",
      "Tags": [
        "宋代",
        "吴礼之"
      ],
      "Contents": [
        "红日三竿莺百啭。",
        "梦回鸳枕离魂乱。",
        "料得玉人肠已断。",
        "眉峰敛。",
        "晓妆镜里春愁满。",
        "绿琐窗深难见面。",
        "云笺谩写教谁传。",
        "闻道笙歌归小院。",
        "梁尘颤。",
        "多因唱我新词劝。"
      ]
    },
    {
      "_id": null,
      "Name": "瑞鹤仙",
      "PoetId": "f796c0e8a7594ae4a3792f79644fdcbb",
      "PoetName": "吴礼之",
      "Form": "词",
      "Tags": [
        "宋代",
        "吴礼之"
      ],
      "Contents": [
        "风传秋信至。",
        "颤叶叶庭梧，",
        "飘零阶砌。",
        "年华迅流水。",
        "况荣枯翻手，",
        "存亡弹指。",
        "谁编故纸。",
        "论古往、英雄斗智。",
        "在当时、唤做功名，",
        "到此尽成闲气。",
        "何谓。",
        "生为行客，",
        "死乃归人，",
        "世同驿邸。",
        "十步九计。",
        "空捞攘，",
        "谩儿戏。",
        "忍都将、有限光阴萦绊，",
        "趁逐无穷天地。",
        "我直须、跳出樊笼，",
        "做个俏底。"
      ]
    },
    {
      "_id": null,
      "Name": "生查子",
      "PoetId": "f796c0e8a7594ae4a3792f79644fdcbb",
      "PoetName": "吴礼之",
      "Form": "五律",
      "Tags": [
        "宋代",
        "吴礼之"
      ],
      "Contents": [
        "吴山与越山，",
        "相对摩今古。",
        "袅缆浙江亭，",
        "回首西兴渡。",
        "区区名利人，",
        "无分香闺住。",
        "匆遽促征鞍，",
        "又入临平路。"
      ]
    },
    {
      "_id": null,
      "Name": "蓦山溪",
      "PoetId": "f796c0e8a7594ae4a3792f79644fdcbb",
      "PoetName": "吴礼之",
      "Form": "词",
      "Tags": [
        "宋代",
        "吴礼之"
      ],
      "Contents": [
        "刘郎老矣，",
        "倦入繁华地。",
        "触目愈伤情，",
        "念陈迹、人非物是。",
        "共谁携手，",
        "落日步江村，",
        "临远水，",
        "对遥山，",
        "闲看烟云起。",
        "买牛卖剑，",
        "便作儿孙计。",
        "朋旧自荣华，",
        "也怜我、无名无利。",
        "箪瓢锺鼎，",
        "等是百年身，",
        "空妄作，",
        "枉迂回，",
        "贪爱从今止。"
      ]
    },
    {
      "_id": null,
      "Name": "蝶恋花",
      "PoetId": "f796c0e8a7594ae4a3792f79644fdcbb",
      "PoetName": "吴礼之",
      "Form": "词",
      "Tags": [
        "宋代",
        "吴礼之"
      ],
      "Contents": [
        "满地落红初过雨。",
        "绿树成阴，",
        "紫燕风前舞。",
        "烟草低迷萦小路。",
        "昼长人静扃朱户。",
        "沈水香销新剪苎。",
        "敧枕朦胧，",
        "花底闻莺语。",
        "春梦又还随柳絮。",
        "等闲飞过东墙去。"
      ]
    },
    {
      "_id": null,
      "Name": "谒金门",
      "PoetId": "f796c0e8a7594ae4a3792f79644fdcbb",
      "PoetName": "吴礼之",
      "Form": "词",
      "Tags": [
        "宋代",
        "吴礼之"
      ],
      "Contents": [
        "风乍扇。",
        "帘外落红千片。",
        "飞尽落花春不管。",
        "斗忙莺与燕。",
        "往事上心撩乱。",
        "睡起日高犹倦。",
        "料得伊家情眷眷。",
        "近来长梦见。"
      ]
    },
    {
      "_id": null,
      "Name": "雨中花·夜行船",
      "PoetId": "f796c0e8a7594ae4a3792f79644fdcbb",
      "PoetName": "吴礼之",
      "Form": "词",
      "Tags": [
        "宋代",
        "吴礼之"
      ],
      "Contents": [
        "眷浓恩重，",
        "长离永别，",
        "凭谁为返香魂。",
        "忆湘裙霞袖，",
        "杏脸樱唇。",
        "眉扫春山淡淡，",
        "眼裁秋水盈盈。",
        "便如何忘得，",
        "温柔情态，",
        "恬静天真。",
        "凭栏念及，",
        "夕阳西下，",
        "暮烟四起江村。",
        "渐入夜、疏星映柳，",
        "新月笼云。",
        "酝造一生清瘦，",
        "能消几个黄昏。",
        "断肠时候，",
        "帘垂深院，",
        "人掩重门。"
      ]
    },
    {
      "_id": null,
      "Name": "霜天晓角",
      "PoetId": "f796c0e8a7594ae4a3792f79644fdcbb",
      "PoetName": "吴礼之",
      "Form": "词",
      "Tags": [
        "宋代",
        "吴礼之"
      ],
      "Contents": [
        "连环易缺。",
        "难解同心结。",
        "痴呆佳人才子，",
        "情缘重、怕离别。",
        "意切。",
        "人路绝。",
        "共沈烟水阔。",
        "荡漾香魂何处，",
        "长桥月。",
        "断桥月。"
      ]
    },
    {
      "_id": null,
      "Name": "风入松",
      "PoetId": "f796c0e8a7594ae4a3792f79644fdcbb",
      "PoetName": "吴礼之",
      "Form": "词",
      "Tags": [
        "宋代",
        "吴礼之"
      ],
      "Contents": [
        "苹汀蓼岸荻花洲。",
        "占断清秋。",
        "五湖景物供心眼，",
        "几曾有、一点闲愁。",
        "梦里翩翩胡蝶，",
        "觉来叶叶渔舟。",
        "谢郎随分总优游。",
        "信任沈浮。",
        "恬然云水无贪吝，",
        "笑腰缠、骑鹤扬州。",
        "只恐丹青妙笔，",
        "写传难尽风流。"
      ]
    }
  ]
}