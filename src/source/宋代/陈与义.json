{
  "_id": "6d60e320674c473989b9a8f34d56ee56",
  "Name": "陈与义",
  "Description": "陈与义（1090-1138） 字去非，号简斋，洛阳（今属河南）人。徽宗政和三年（1113）登上舍甲科。授开德府教授，累迁太学博士。南渡后，召为兵部员外郎、翰林学士、知制诰，官至参知政事。以诗著名，原属江西诗派。宋室南渡后，诗风有了明显转变，由描写个人生活情趣转而抒发爱国思想，由清新明净趋向沉郁悲壮。亦工词，其词意境与诗相近，有清婉奇丽的特点，而豪放处又接近苏轼。有《简斋集》、《无住词》。",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "临江仙",
      "PoetId": "6d60e320674c473989b9a8f34d56ee56",
      "PoetName": "陈与义",
      "Form": "词",
      "Tags": [
        "宋代",
        "陈与义"
      ],
      "Contents": [
        "高咏楚词酬午日，",
        "天涯节序匆匆。",
        "榴花不似舞裙红。",
        "无人知此意，",
        "歌罢满帘风。",
        "万事一身伤老矣，",
        "戎葵凝笑墙东。",
        "酒杯深浅去年同。",
        "试浇桥下水，",
        "今夕到湘中。"
      ]
    },
    {
      "_id": null,
      "Name": "伤春",
      "PoetId": "6d60e320674c473989b9a8f34d56ee56",
      "PoetName": "陈与义",
      "Form": "七律",
      "Tags": [
        "宋代",
        "陈与义"
      ],
      "Contents": [
        "庙堂无策可平戎，",
        "坐使甘泉照夕烽。",
        "初怪上都闻战马，",
        "岂知穷海看飞龙。",
        "孤臣霜发三千丈，",
        "每岁烟花一万重。",
        "稍喜长沙向延阁，",
        "疲兵敢犯犬羊锋。"
      ]
    },
    {
      "_id": null,
      "Name": "南柯子·南歌子",
      "PoetId": "6d60e320674c473989b9a8f34d56ee56",
      "PoetName": "陈与义",
      "Form": "词",
      "Tags": [
        "宋代",
        "陈与义"
      ],
      "Contents": [
        "矫矫千年鹤，",
        "茫茫万里风。",
        "阑干三面看秋空。",
        "背插浮屠千尺、冷烟中。",
        "林坞村村暗，",
        "溪流处处通。",
        "此间何似玉霄峰。",
        "遥望蓬莱依约、晚云东。"
      ]
    },
    {
      "_id": null,
      "Name": "定风波",
      "PoetId": "6d60e320674c473989b9a8f34d56ee56",
      "PoetName": "陈与义",
      "Form": "词",
      "Tags": [
        "宋代",
        "陈与义"
      ],
      "Contents": [
        "九日登临有故常。",
        "随晴随雨一传觞。",
        "多病题诗无好句。",
        "孤负。",
        "黄花今日十分黄。",
        "记得眉山文翰老。",
        "曾道。",
        "四时佳节是重阳。",
        "江海满前怀古意。",
        "谁会。",
        "阑干三抚独凄凉。"
      ]
    },
    {
      "_id": null,
      "Name": "忆秦娥",
      "PoetId": "6d60e320674c473989b9a8f34d56ee56",
      "PoetName": "陈与义",
      "Form": "词",
      "Tags": [
        "宋代",
        "陈与义"
      ],
      "Contents": [
        "鱼龙舞。",
        "湘君欲下潇湘浦。",
        "潇湘浦。",
        "兴亡离合，",
        "乱波平楚。",
        "独无尊酒酬端午。",
        "移舟来听明山雨。",
        "明山雨。",
        "白头孤客，",
        "洞庭怀古。"
      ]
    },
    {
      "_id": null,
      "Name": "法驾导引",
      "PoetId": "6d60e320674c473989b9a8f34d56ee56",
      "PoetName": "陈与义",
      "Form": "未知",
      "Tags": [
        "宋代",
        "陈与义"
      ],
      "Contents": [
        "东风起，",
        "东风起，",
        "海上百花摇。",
        "十八风鬟云半动，",
        "飞花和雨著轻绡。",
        "归路碧迢迢。"
      ]
    },
    {
      "_id": null,
      "Name": "浣溪沙",
      "PoetId": "6d60e320674c473989b9a8f34d56ee56",
      "PoetName": "陈与义",
      "Form": "五律",
      "Tags": [
        "宋代",
        "陈与义"
      ],
      "Contents": [
        "送了栖鸦复暮钟。",
        "栏干生影曲屏东。",
        "卧看孤鹤驾天风。",
        "起舞一尊明月下，",
        "秋空如水酒如空。",
        "谪仙已去与谁同。"
      ]
    },
    {
      "_id": null,
      "Name": "清平乐",
      "PoetId": "6d60e320674c473989b9a8f34d56ee56",
      "PoetName": "陈与义",
      "Form": "词",
      "Tags": [
        "宋代",
        "陈与义"
      ],
      "Contents": [
        "黄衫相倚。",
        "翠葆层层底。",
        "八月江南风日美。",
        "弄影山腰水尾。",
        "楚人未识孤妍。",
        "离骚遗恨千年。",
        "无住庵中新事，",
        "一枝唤起幽禅。"
      ]
    },
    {
      "_id": null,
      "Name": "渔家傲",
      "PoetId": "6d60e320674c473989b9a8f34d56ee56",
      "PoetName": "陈与义",
      "Form": "词",
      "Tags": [
        "宋代",
        "陈与义"
      ],
      "Contents": [
        "今日山头云欲举。",
        "青蛟素凤移时舞。",
        "行到石桥闻细雨。",
        "听还住。",
        "风吹却过溪西去。",
        "我欲寻诗宽久旅。",
        "桃花落尽春无所。",
        "渺渺篮舆穿翠楚。",
        "悠然处。",
        "高林忽送黄鹂语。"
      ]
    },
    {
      "_id": null,
      "Name": "点绛唇",
      "PoetId": "6d60e320674c473989b9a8f34d56ee56",
      "PoetName": "陈与义",
      "Form": "词",
      "Tags": [
        "宋代",
        "陈与义"
      ],
      "Contents": [
        "寒食今年，",
        "紫阳山下蛮江左。",
        "竹篱烟锁。",
        "何处求新火。",
        "不解乡音，",
        "只怕人嫌我。",
        "愁无那。",
        "短歌谁和。",
        "风动梨花朵。"
      ]
    },
    {
      "_id": null,
      "Name": "玉楼春",
      "PoetId": "6d60e320674c473989b9a8f34d56ee56",
      "PoetName": "陈与义",
      "Form": "七律",
      "Tags": [
        "宋代",
        "陈与义"
      ],
      "Contents": [
        "山人本合居岩岭。",
        "聊问支郎分半境。",
        "残年藜杖与纶巾，",
        "八尺庭中时弄影。",
        "呼儿汲水添茶鼎。",
        "甘胜吴山山下井。",
        "一瓯清露一炉云，",
        "偏觉平生今日永。"
      ]
    },
    {
      "_id": null,
      "Name": "菩萨蛮",
      "PoetId": "6d60e320674c473989b9a8f34d56ee56",
      "PoetName": "陈与义",
      "Form": "词",
      "Tags": [
        "宋代",
        "陈与义"
      ],
      "Contents": [
        "南轩面对芙蓉浦。",
        "宜风宜月还宜雨。",
        "红少绿多时。",
        "帘前光景奇。",
        "绳床乌木几。",
        "尽日繁香里。",
        "睡起一篇新。",
        "与花为主人。"
      ]
    },
    {
      "_id": null,
      "Name": "虞美人",
      "PoetId": "6d60e320674c473989b9a8f34d56ee56",
      "PoetName": "陈与义",
      "Form": "七律",
      "Tags": [
        "宋代",
        "陈与义"
      ],
      "Contents": [
        "张帆欲去仍搔首，",
        "更醉君家酒。",
        "吟诗日日待春风，",
        "及至桃花开后却匆匆。",
        "歌声频为行人咽，",
        "记著樽前雪。",
        "明朝酒醒大江流，",
        "满载一船离恨向衡州。"
      ]
    }
  ]
}