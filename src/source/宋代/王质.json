{
  "_id": "6c30a518875849d6ac2e014803f13cf5",
  "Name": "王质",
  "Description": "王质（1127-1189） 字景文，号雪山，郓州（今山东东平）人，寓居兴国军（今湖北阳新）。绍兴三十年（1160）进士。博通经史，才气纵横，深得张浚、虞允文等主战派大臣器重，置为幕府，迁枢密院编修官。耿直敢言，为内侍近臣所嫉，奉祠山居以终。其词作喜用口语，风格清壮。有《雪山集》。",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "一斛珠",
      "PoetId": "6c30a518875849d6ac2e014803f13cf5",
      "PoetName": "王质",
      "Form": "词",
      "Tags": [
        "宋代",
        "王质"
      ],
      "Contents": [
        "寒江凝碧。",
        "是谁翦作梨花出。",
        "花心犹带江痕湿。",
        "轻注香腮，",
        "却是桃花色。",
        "飞来飞去何曾密。",
        "疏疏全似新相识。",
        "横吹小弄梅花笛。",
        "看你飘零，",
        "不似江南客。"
      ]
    },
    {
      "_id": null,
      "Name": "万年欢",
      "PoetId": "6c30a518875849d6ac2e014803f13cf5",
      "PoetName": "王质",
      "Form": "未知",
      "Tags": [
        "宋代",
        "王质"
      ],
      "Contents": [
        "一轮明月，",
        "古人心万年，",
        "更寸心存。",
        "沧海化为黄土，",
        "心不成尘。",
        "杳杳兴亡成败，",
        "满乾坤、未见知音。",
        "抚阑干、欲唤英魂，",
        "沈沈又没人应。",
        "无聊敧枕搔首，",
        "梦庐中坛上，",
        "一似平生。",
        "共挽长江为酒，",
        "相对同倾。",
        "不觉霜风敲竹，",
        "睡觉来、海与愁深。",
        "拂袖去，",
        "塞北河西，",
        "红尘陌上寻人。"
      ]
    },
    {
      "_id": null,
      "Name": "临江仙",
      "PoetId": "6c30a518875849d6ac2e014803f13cf5",
      "PoetName": "王质",
      "Form": "词",
      "Tags": [
        "宋代",
        "王质"
      ],
      "Contents": [
        "曲水流觞修禊事，",
        "祓除洗净春愁。",
        "举尊再拜寿君侯。",
        "只今虚鼎足，",
        "好去作班头。",
        "自古相门还出相，",
        "春旗小驻南州。",
        "云孙将绍祖风流。",
        "他时如见忆，",
        "江汉一渔舟。"
      ]
    },
    {
      "_id": null,
      "Name": "倦寻芳",
      "PoetId": "6c30a518875849d6ac2e014803f13cf5",
      "PoetName": "王质",
      "Form": "词",
      "Tags": [
        "宋代",
        "王质"
      ],
      "Contents": [
        "冰壶秋月，",
        "去了潘郎，",
        "传到梁老。",
        "骑马乘船，",
        "麾斥五湖三岛。",
        "任捎云，",
        "兼拂日，",
        "拽蛟龙、鳞鬣都推倒。",
        "厢尘中，",
        "分付高人胜士，",
        "把云烟扫。",
        "乾坤巧。",
        "自苍筠无汗，",
        "乌锥无刃，",
        "此为至宝。",
        "第一君门通表。",
        "书囊谏草。",
        "第二文章扬事业，",
        "第三编简摅怀抱。",
        "千百般，",
        "终久被他磨了。"
      ]
    },
    {
      "_id": null,
      "Name": "八声甘州",
      "PoetId": "6c30a518875849d6ac2e014803f13cf5",
      "PoetName": "王质",
      "Form": "词",
      "Tags": [
        "宋代",
        "王质"
      ],
      "Contents": [
        "事茫茫、赤壁半帆风，",
        "四海忽三分。",
        "想苍烟金虎，",
        "碧云铜爵，",
        "恨满乾坤。",
        "郁郁秣陵王气，",
        "传到第三孙。",
        "风虎云龙会，",
        "自有其人。",
        "朱颜二十有四，",
        "正锦帏秋梦，",
        "玉帐春声。",
        "望吴江楚汉，",
        "明月伴英魂。",
        "浥浥小桥红浪湿，",
        "抚虚弦、何处得郎闻。",
        "雪堂老，",
        "千年一瞬，",
        "再击空明。"
      ]
    },
    {
      "_id": null,
      "Name": "凤时春",
      "PoetId": "6c30a518875849d6ac2e014803f13cf5",
      "PoetName": "王质",
      "Form": "词",
      "Tags": [
        "宋代",
        "王质"
      ],
      "Contents": [
        "标格风流前辈。",
        "才瞥见春风，",
        "萧然无对。",
        "只有月娥心不退。",
        "依旧断桥，",
        "横在流水。",
        "我亦共、月娥同意。",
        "肯将情移在，",
        "粗红俗翠。",
        "除丁香蔷薇酴醿外。",
        "便作花王，",
        "不是此辈。"
      ]
    },
    {
      "_id": null,
      "Name": "别素质·忆瑶姬",
      "PoetId": "6c30a518875849d6ac2e014803f13cf5",
      "PoetName": "王质",
      "Form": "未知",
      "Tags": [
        "宋代",
        "王质"
      ],
      "Contents": [
        "一个茅奄，",
        "三间七架。",
        "两畔更添两厦。",
        "倒坐双亭平分，",
        "扶阑两下。",
        "门前数十丘稏。",
        "塍外更百十株桑柘。",
        "一溪活水长流，",
        "馀波及、蔬畦菜把。",
        "便是招提与兰若。",
        "时钞疏乡园，",
        "看经村社。",
        "随分斗米相酬，",
        "环钱相谢。",
        "便阕少亦堪借借。",
        "常收些、笋乾蕨鮓。",
        "好年岁，",
        "更无兵无火，",
        "快活杀也。"
      ]
    },
    {
      "_id": null,
      "Name": "定风波",
      "PoetId": "6c30a518875849d6ac2e014803f13cf5",
      "PoetName": "王质",
      "Form": "词",
      "Tags": [
        "宋代",
        "王质"
      ],
      "Contents": [
        "白璧黄金爵上卿。",
        "紫宸殿下拜丝纶。",
        "才出龙门开虎帐，",
        "但看，",
        "甲光如水夜如尘。",
        "古古今今男子事，",
        "摇动，",
        "芙蓉旗影入金尊。",
        "到得关河公事了，",
        "早去，",
        "白云堆里养精神。"
      ]
    },
    {
      "_id": null,
      "Name": "怨春郎",
      "PoetId": "6c30a518875849d6ac2e014803f13cf5",
      "PoetName": "王质",
      "Form": "词",
      "Tags": [
        "宋代",
        "王质"
      ],
      "Contents": [
        "芦花已老。",
        "蓼花已老。",
        "江腹冲风，",
        "山头残照。",
        "暮烟不辨栖鸥。",
        "识归舟。",
        "归舟照顾新洲阁。",
        "惊波恶。",
        "别拣深湾泊。",
        "南津北泺，",
        "水村总没人家。",
        "莽平沙。"
      ]
    },
    {
      "_id": null,
      "Name": "无月不登楼",
      "PoetId": "6c30a518875849d6ac2e014803f13cf5",
      "PoetName": "王质",
      "Form": "未知",
      "Tags": [
        "宋代",
        "王质"
      ],
      "Contents": [
        "池塘生春草，",
        "梦中共、水仙相识。",
        "细拨冰绡，",
        "低沈玉骨，",
        "搅动一池寒碧。",
        "吹尽杨花，",
        "糁毡消白。",
        "却有青钱，",
        "点点如积。",
        "渐成翠、亭亭如立。",
        "汉女江妃入奁室。",
        "掰破靓妆拥出。",
        "夜月明前，",
        "夕阳敧後，",
        "清妙世间标格。",
        "中贮琼瑶汁。",
        "才嚼破、露飞霜泣。",
        "何益。",
        "未转眼，",
        "度秋风，",
        "成陈迹。"
      ]
    },
    {
      "_id": null,
      "Name": "杨柳枝",
      "PoetId": "6c30a518875849d6ac2e014803f13cf5",
      "PoetName": "王质",
      "Form": "五律",
      "Tags": [
        "宋代",
        "王质"
      ],
      "Contents": [
        "惯得娇云赶不开。",
        "去还来。",
        "淡光无可照楼台。",
        "且停杯。",
        "薄雨疏疏时几点，",
        "洒浮埃。",
        "卖花未上担儿抬。",
        "听他催。"
      ]
    },
    {
      "_id": null,
      "Name": "水调歌头",
      "PoetId": "6c30a518875849d6ac2e014803f13cf5",
      "PoetName": "王质",
      "Form": "词",
      "Tags": [
        "宋代",
        "王质"
      ],
      "Contents": [
        "细数十年梦，",
        "十处过中秋。",
        "今年清梦，",
        "还在黄鹤旧楼头。",
        "老子个中不浅，",
        "此会天教重见，",
        "今古一南楼。",
        "星汉淡无色，",
        "玉锦倚空浮。",
        "带秦烟，",
        "萦楚雾，",
        "熨江流。",
        "关河离合南北，",
        "依旧照清愁。",
        "想见姮娥冷笑，",
        "笑我归来霜鬓，",
        "空敝黑貂裘。",
        "把酒问清影，",
        "肯去伴沧洲。"
      ]
    },
    {
      "_id": null,
      "Name": "江城子",
      "PoetId": "6c30a518875849d6ac2e014803f13cf5",
      "PoetName": "王质",
      "Form": "词",
      "Tags": [
        "宋代",
        "王质"
      ],
      "Contents": [
        "细风微揭碧鳞鳞。",
        "绣帏深。",
        "不闻声。",
        "时见推帘，",
        "笼袖玉轻轻。",
        "不似绮楼高卷幔，",
        "相指点，",
        "总分明。",
        "斜湾丛柳暗阴阴。",
        "且消停。",
        "莫催行。",
        "只恨夕阳，",
        "虽好近黄昏。",
        "得到钗梁容略住，",
        "无分做，",
        "小蜻蜓。"
      ]
    },
    {
      "_id": null,
      "Name": "沁园春",
      "PoetId": "6c30a518875849d6ac2e014803f13cf5",
      "PoetName": "王质",
      "Form": "词",
      "Tags": [
        "宋代",
        "王质"
      ],
      "Contents": [
        "二百年间，",
        "十二时中，",
        "悲欢往来。",
        "但盖头一把，",
        "容身方丈，",
        "无多缘饰，",
        "莫遣尘埃。",
        "屈曲成幽，",
        "萧条生净，",
        "野草闲花都妙哉。",
        "家无力，",
        "虽然咫尺，",
        "强作萦回。",
        "竹斋。",
        "向背松斋。",
        "须次第、春兰秋菊开。",
        "在竹篱虚处，",
        "密栽甘橘，",
        "荆桥斜畔，",
        "疏种香梅。",
        "山芋芼羹，",
        "地黄酿粥，",
        "冬後春前皆可栽。",
        "门通水，",
        "荷汀蓼渚，",
        "足可徘徊。"
      ]
    },
    {
      "_id": null,
      "Name": "泛兰舟",
      "PoetId": "6c30a518875849d6ac2e014803f13cf5",
      "PoetName": "王质",
      "Form": "词",
      "Tags": [
        "宋代",
        "王质"
      ],
      "Contents": [
        "萧萧乌帽黄衫。",
        "元水拍云岩。",
        "风清月白，",
        "一双碧眼莹秋潭。",
        "四海九州，",
        "茫茫东北，",
        "渺渺西南。",
        "松霜杉露毵毵。",
        "龙门隔如参井，",
        "青城佳气与天参。",
        "蔽山充野，",
        "牡丹红外茯苓甘。",
        "鹤顶凝丹，",
        "隙驹蹀躞，",
        "尽百年闲。",
        "乾坤云海风帆。"
      ]
    },
    {
      "_id": null,
      "Name": "浣溪沙",
      "PoetId": "6c30a518875849d6ac2e014803f13cf5",
      "PoetName": "王质",
      "Form": "五律",
      "Tags": [
        "宋代",
        "王质"
      ],
      "Contents": [
        "何药能医肠九回。",
        "榴莲不似蜀当归。",
        "却簪征帽解戎衣。",
        "泪下猿声巴峡里，",
        "眼荒鸥碛楚江涯。",
        "梦魂只傍故人飞。"
      ]
    },
    {
      "_id": null,
      "Name": "清平乐",
      "PoetId": "6c30a518875849d6ac2e014803f13cf5",
      "PoetName": "王质",
      "Form": "词",
      "Tags": [
        "宋代",
        "王质"
      ],
      "Contents": [
        "从来清瘦。",
        "更被春僝僽。",
        "瘦得花身无可有。",
        "莫放隔帘风透。",
        "一枝相映孤灯。",
        "灯明不似花明。",
        "细看横斜影下，",
        "如闻溪水泠泠。"
      ]
    },
    {
      "_id": null,
      "Name": "满江红",
      "PoetId": "6c30a518875849d6ac2e014803f13cf5",
      "PoetName": "王质",
      "Form": "词",
      "Tags": [
        "宋代",
        "王质"
      ],
      "Contents": [
        "生縠平铺，",
        "吹不起、轻风无力。",
        "西江上、斗牛相射，",
        "水天一色。",
        "二妙风流今代少，",
        "一时光价何时息。",
        "更绛霄、白日下云軿，",
        "芙蓉客。",
        "整飞驭，",
        "成得得。",
        "寻前约、宽忆忆。",
        "正云飞雨卷，",
        "旧红新碧。",
        "茁茁抽长荷柄绿，",
        "毵毵吐净杨花白。",
        "渐衣篝、香润入梅天，",
        "红绡湿。"
      ]
    },
    {
      "_id": null,
      "Name": "滴滴金",
      "PoetId": "6c30a518875849d6ac2e014803f13cf5",
      "PoetName": "王质",
      "Form": "词",
      "Tags": [
        "宋代",
        "王质"
      ],
      "Contents": [
        "阴阴湿雾霜无汁。",
        "江气逼、树声滴。",
        "荒林只见夕阳入。",
        "谁唤晚烟集。",
        "渔翁犹把钓竿执。",
        "蓑共笠、时时葺。",
        "风刚浪猛早收拾。",
        "天外暮云黑。"
      ]
    },
    {
      "_id": null,
      "Name": "燕归来·喜迁莺",
      "PoetId": "6c30a518875849d6ac2e014803f13cf5",
      "PoetName": "王质",
      "Form": "词",
      "Tags": [
        "宋代",
        "王质"
      ],
      "Contents": [
        "拂拂春风入马啼。",
        "□驻绿杨堤。",
        "绿杨堤上乳莺啼。",
        "声声怨、怨春归。",
        "而今一似花流水，",
        "纵迹任东西。",
        "利成名逐在何时。",
        "早赢得、两分飞。"
      ]
    },
    {
      "_id": null,
      "Name": "生查子",
      "PoetId": "6c30a518875849d6ac2e014803f13cf5",
      "PoetName": "王质",
      "Form": "五律",
      "Tags": [
        "宋代",
        "王质"
      ],
      "Contents": [
        "见汝小溪湾，",
        "修竹连疏影。",
        "林杪动风声，",
        "惊下毵毵粉。",
        "见汝大江郊，",
        "高浪摇枯本。",
        "飞雪密封枝，",
        "直到斜阳醒。"
      ]
    },
    {
      "_id": null,
      "Name": "相见欢",
      "PoetId": "6c30a518875849d6ac2e014803f13cf5",
      "PoetName": "王质",
      "Form": "词",
      "Tags": [
        "宋代",
        "王质"
      ],
      "Contents": [
        "霜花零落全稀。",
        "不成飞。",
        "寒水溶溶漾漾、软琉璃。",
        "红未涌，",
        "青已露，",
        "白都晞。",
        "□□□□沙暖、戏凫鷖。"
      ]
    },
    {
      "_id": null,
      "Name": "真珠帘",
      "PoetId": "6c30a518875849d6ac2e014803f13cf5",
      "PoetName": "王质",
      "Form": "词",
      "Tags": [
        "宋代",
        "王质"
      ],
      "Contents": [
        "翠虬夭矫拿苍玉。",
        "飞来到、吾庐溪湾山麓。",
        "一笑忽相逢，",
        "更解包投宿。",
        "北池之畔西墙曲，",
        "与主人、呼青吸绿。",
        "恨我，",
        "无天寒翠袖，",
        "共倚修竹。",
        "每遇飞雪萧萧，",
        "更惊风槭槭，",
        "清标可掬。",
        "更与月同来，",
        "无半点尘俗。",
        "冬有寒梅闲相伴，",
        "春亦有、幽兰相逐。",
        "香足。",
        "才露下霜飞，",
        "又有秋菊。"
      ]
    },
    {
      "_id": null,
      "Name": "眼儿媚",
      "PoetId": "6c30a518875849d6ac2e014803f13cf5",
      "PoetName": "王质",
      "Form": "词",
      "Tags": [
        "宋代",
        "王质"
      ],
      "Contents": [
        "雨润梨花雪未乾。",
        "犹自有春寒。",
        "不如且住，",
        "清明寒食，",
        "数日之间。",
        "想君行尽嘉陵水，",
        "我已下江南。",
        "想看万里，",
        "时须片纸，",
        "各报平安。"
      ]
    },
    {
      "_id": null,
      "Name": "笛家弄·笛家",
      "PoetId": "6c30a518875849d6ac2e014803f13cf5",
      "PoetName": "王质",
      "Form": "未知",
      "Tags": [
        "宋代",
        "王质"
      ],
      "Contents": [
        "凌乱败荷，",
        "既似沙莞，",
        "又如淝水。",
        "颠倒旌旗都靡。",
        "馀花敧谢，",
        "又似乌江，",
        "骓兮不逝。",
        "虞兮奈尔。",
        "凋柳萧骚，",
        "又如轵道，",
        "故老何颜对。",
        "因缘断。",
        "时节转。",
        "自然如彼。",
        "自然如此。",
        "水边沙际。",
        "芦花摇曳。",
        "唤住行人，",
        "蓼花妩媚。",
        "引翻游子。",
        "又似江都酣夜延秋，",
        "建业望仙结绮。",
        "月下心飞，",
        "风前骨醉。",
        "共苹花得意。",
        "今看昔、後看今未。",
        "一回头，",
        "已百弹指。"
      ]
    },
    {
      "_id": null,
      "Name": "红窗怨",
      "PoetId": "6c30a518875849d6ac2e014803f13cf5",
      "PoetName": "王质",
      "Form": "未知",
      "Tags": [
        "宋代",
        "王质"
      ],
      "Contents": [
        "欲寄意，",
        "都无有。",
        "且须折赠、市桥官柳。",
        "看君著上征衣，",
        "也寻思、榜舟楚江口。",
        "此会未知何时又。",
        "恨男儿、不长相守。",
        "苟富贵、毋相忘，",
        "若相忘、有如此酒。"
      ]
    },
    {
      "_id": null,
      "Name": "苏幕遮",
      "PoetId": "6c30a518875849d6ac2e014803f13cf5",
      "PoetName": "王质",
      "Form": "词",
      "Tags": [
        "宋代",
        "王质"
      ],
      "Contents": [
        "驿尘飞，",
        "天意紧。",
        "香雪芝封，",
        "犹带吴泥润。",
        "昨夜宝奁开玉镜。",
        "一点西风，",
        "便觉寒秋近。",
        "白苹洲，",
        "红蓼径。",
        "风露凄清，",
        "快促黄金镫。",
        "叠叠重重听好信。",
        "掷了碧油幢，",
        "更掷双堂印。"
      ]
    },
    {
      "_id": null,
      "Name": "蓦山溪",
      "PoetId": "6c30a518875849d6ac2e014803f13cf5",
      "PoetName": "王质",
      "Form": "词",
      "Tags": [
        "宋代",
        "王质"
      ],
      "Contents": [
        "枯林荒陌，",
        "矮树敷鲜叶。",
        "不见雅风标，",
        "十二分、山容野色。",
        "因何嫩茁，",
        "舞动小旗枪，",
        "梅花後，",
        "杏花前，",
        "色味香三绝。",
        "含光隐耀，",
        "尘土埋豪杰。",
        "试看大粗疏，",
        "争知变、寒云飞雪。",
        "休说休说，",
        "世只两名花，",
        "芍药相，",
        "牡丹王，",
        "未尽人间舌。"
      ]
    },
    {
      "_id": null,
      "Name": "虞美人",
      "PoetId": "6c30a518875849d6ac2e014803f13cf5",
      "PoetName": "王质",
      "Form": "词",
      "Tags": [
        "宋代",
        "王质"
      ],
      "Contents": [
        "绿阴夹岸人家住。",
        "桥上人来去。",
        "行舟远远唤相应。",
        "全似孤烟斜日、出阊门。",
        "浪花拂拂侵沙觜。",
        "直到垂杨底。",
        "吴江虽有晚潮回。",
        "未比合江亭下、水如飞。"
      ]
    },
    {
      "_id": null,
      "Name": "西江月",
      "PoetId": "6c30a518875849d6ac2e014803f13cf5",
      "PoetName": "王质",
      "Form": "词",
      "Tags": [
        "宋代",
        "王质"
      ],
      "Contents": [
        "璧水桥边此客，",
        "金銮坡上何人。",
        "沙场老马事无成。",
        "泪湿青莹夹镜。",
        "袖手烟霏小景，",
        "回头石岭空城。",
        "乾坤遗恨渺难平。",
        "目断塞鸿孤影。"
      ]
    },
    {
      "_id": null,
      "Name": "金谷园花发怀古",
      "PoetId": "6c30a518875849d6ac2e014803f13cf5",
      "PoetName": "王质",
      "Form": "未知",
      "Tags": [
        "宋代",
        "王质"
      ],
      "Contents": [
        "寂寥金谷涧，",
        "花发旧时园。",
        "人事空怀古，",
        "烟霞此独存。",
        "管弦非上客，",
        "歌舞少王孙。",
        "繁蕊风惊散，",
        "轻红鸟乍翻。",
        "山川终不改，",
        "桃李自无言。",
        "今日经尘路，",
        "凄凉讵可论。"
      ]
    },
    {
      "_id": null,
      "Name": "长相思",
      "PoetId": "6c30a518875849d6ac2e014803f13cf5",
      "PoetName": "王质",
      "Form": "词",
      "Tags": [
        "宋代",
        "王质"
      ],
      "Contents": [
        "红疏疏，",
        "紫疏疏。",
        "可惜飘零著地铺。",
        "春残心转孤。",
        "莺相呼。",
        "燕相呼。",
        "楼下垂杨遮得乌。",
        "倚阑人已无。"
      ]
    },
    {
      "_id": null,
      "Name": "青玉案",
      "PoetId": "6c30a518875849d6ac2e014803f13cf5",
      "PoetName": "王质",
      "Form": "词",
      "Tags": [
        "宋代",
        "王质"
      ],
      "Contents": [
        "中央自有仙风度。",
        "散入千林去。",
        "万点秋芳洒飞露。",
        "舜裳赭色，",
        "尧眉黄彩，",
        "化作花无数。",
        "层层翠葆鸾旗舞。",
        "吹下天香遍瑶宇。",
        "万岁千秋奉明主。",
        "桂华月苑，",
        "蕊珠宝殿，",
        "长听黄金缕。"
      ]
    },
    {
      "_id": null,
      "Name": "青门引·青门饮",
      "PoetId": "6c30a518875849d6ac2e014803f13cf5",
      "PoetName": "王质",
      "Form": "词",
      "Tags": [
        "宋代",
        "王质"
      ],
      "Contents": [
        "寻遍江南麓。",
        "只有斑斑野菊。",
        "梅花不遇我心悲，",
        "一枝得见，",
        "便是一年足。",
        "微香来自横冈竹。",
        "飞度寒溪曲。",
        "落路寻人借问，",
        "谢他指向深深谷。"
      ]
    },
    {
      "_id": null,
      "Name": "鹧鸪天",
      "PoetId": "6c30a518875849d6ac2e014803f13cf5",
      "PoetName": "王质",
      "Form": "七律",
      "Tags": [
        "宋代",
        "王质"
      ],
      "Contents": [
        "一只船儿任意飞。",
        "眼前不管是和非。",
        "鱼儿得了浑闲事，",
        "未得鱼儿未肯归。",
        "全似懒，",
        "又如痴。",
        "这些快活有谁知。",
        "华堂只见灯花好，",
        "不见波平月上时。"
      ]
    }
  ]
}