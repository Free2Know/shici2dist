{
  "_id": "c81833c7cf954b7c915d3d9124e71c8a",
  "Name": "李子申",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "多丽",
      "PoetId": "c81833c7cf954b7c915d3d9124e71c8a",
      "PoetName": "李子申",
      "Form": "词",
      "Tags": [
        "宋代",
        "李子申"
      ],
      "Contents": [
        "好人人。",
        "去来欲见无因。",
        "记当时、藕香倚暖，",
        "岂期蝶散鹣分。",
        "到而今、漫劳梦想，",
        "嗟後会、惨啼痕。",
        "绣阁银屏，",
        "知他何处，",
        "一重山尽一重云。",
        "暮天杳、梗踪萍迹，",
        "还是寄孤村。",
        "寂寥月，",
        "今宵为谁，",
        "虚照黄昏。",
        "细追思深诚密意，",
        "黯然一饷消魂。",
        "仗游鱼、漫传尺素，",
        "望塞雁、空噎回纹。",
        "帐衾寒、香消尘满，",
        "博山沈水更谁薰。",
        "断肠也、无聊情味，",
        "惟有殢芳尊。",
        "沈吟久，",
        "移灯向壁，",
        "掩上重门。"
      ]
    }
  ]
}