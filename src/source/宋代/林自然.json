{
  "_id": "cac1125a4d254a6695d0185f2c1a513c",
  "Name": "林自然",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "西江月",
      "PoetId": "cac1125a4d254a6695d0185f2c1a513c",
      "PoetName": "林自然",
      "Form": "词",
      "Tags": [
        "宋代",
        "林自然"
      ],
      "Contents": [
        "二十馀年访道，",
        "经游万水千山。",
        "明师未遇肯安闲。",
        "几度拈香一瓣。",
        "幸遇至人说破，",
        "虚无妙用循环。",
        "工夫只在片时间。",
        "遍体神光灿烂。"
      ]
    },
    {
      "_id": null,
      "Name": "酹江月·念奴娇",
      "PoetId": "cac1125a4d254a6695d0185f2c1a513c",
      "PoetName": "林自然",
      "Form": "未知",
      "Tags": [
        "宋代",
        "林自然"
      ],
      "Contents": [
        "凿开混沌，",
        "见钱塘南控、长江凝碧。",
        "今古词人图此景，",
        "谁解推原端的。",
        "岁去年来，",
        "日庚月甲，",
        "因甚无差忒。",
        "如今说破，",
        "要知天地来历。",
        "道散有一强名，",
        "五行颠倒，",
        "互列乾坤历。",
        "坎水逆流朝丙户，",
        "随月盈亏消息。",
        "气到中秋，",
        "金能生水，",
        "倍涌千重雪。",
        "神仙妙用，",
        "与潮没个差别。"
      ]
    }
  ]
}