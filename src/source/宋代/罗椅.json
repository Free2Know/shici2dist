{
  "_id": "1cd867ea4f5e4a53a978984ab4d8bc31",
  "Name": "罗椅",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "八声甘州",
      "PoetId": "1cd867ea4f5e4a53a978984ab4d8bc31",
      "PoetName": "罗椅",
      "Form": "词",
      "Tags": [
        "宋代",
        "罗椅"
      ],
      "Contents": [
        "甚匆匆岁月，",
        "又人家、插柳记清明。",
        "正南北高峰，",
        "山传笑响，",
        "水泛箫声。",
        "吹散楼台烟雨，",
        "莺语碎春晴。",
        "何地无芳草，",
        "惟此青青。",
        "谁管孤山山下，",
        "任种梅竹冷，",
        "荐菊泉清。",
        "看人情如此，",
        "沉醉不须醒。",
        "问何时、樊川归去，",
        "叹故乡、七十五长亭。",
        "君知否，",
        "洞云溪竹，",
        "笑我飘零。"
      ]
    },
    {
      "_id": null,
      "Name": "更漏子",
      "PoetId": "1cd867ea4f5e4a53a978984ab4d8bc31",
      "PoetName": "罗椅",
      "Form": "词",
      "Tags": [
        "宋代",
        "罗椅"
      ],
      "Contents": [
        "晚潮生，",
        "凉月细。",
        "一抹远山无蒂。",
        "收越棹，",
        "起吴樯。",
        "人间何限忙。",
        "石头城，",
        "西北角。",
        "杳杳天低鹘落。",
        "浑不似，",
        "此波光。",
        "清歌催夕阳。"
      ]
    },
    {
      "_id": null,
      "Name": "柳梢青",
      "PoetId": "1cd867ea4f5e4a53a978984ab4d8bc31",
      "PoetName": "罗椅",
      "Form": "词",
      "Tags": [
        "宋代",
        "罗椅"
      ],
      "Contents": [
        "萼绿华身，",
        "小桃花扇，",
        "安石榴裙。",
        "子野闻歌，",
        "周郎顾曲，",
        "曾恼夫君。",
        "悠悠羁旅愁人。",
        "似飘零、青天断云。",
        "何处销魂，",
        "初三夜月，",
        "第四桥春。"
      ]
    },
    {
      "_id": null,
      "Name": "清平乐",
      "PoetId": "1cd867ea4f5e4a53a978984ab4d8bc31",
      "PoetName": "罗椅",
      "Form": "词",
      "Tags": [
        "宋代",
        "罗椅"
      ],
      "Contents": [
        "明虹收雨。",
        "两桨能吴语。",
        "人在江南荷叶浦。",
        "采得苹花无数。",
        "梦中舞燕栖鸾。",
        "起来烟渚风湾。",
        "一点愁眉天末，",
        "凭谁剗却春山。"
      ]
    }
  ]
}