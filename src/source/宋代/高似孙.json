{
  "_id": "9ff21f887a704c798f9a547246155a46",
  "Name": "高似孙",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "眼儿媚",
      "PoetId": "9ff21f887a704c798f9a547246155a46",
      "PoetName": "高似孙",
      "Form": "词",
      "Tags": [
        "宋代",
        "高似孙"
      ],
      "Contents": [
        "翠帘低护郁金堂。",
        "犹自未忺妆。",
        "梨花新月，",
        "杏花新雨，",
        "怎奈昏黄。",
        "春今不管人相忆，",
        "欲去又相将。",
        "只销相约，",
        "与春同去，",
        "须到君行。"
      ]
    },
    {
      "_id": null,
      "Name": "莺啼序",
      "PoetId": "9ff21f887a704c798f9a547246155a46",
      "PoetName": "高似孙",
      "Form": "未知",
      "Tags": [
        "宋代",
        "高似孙"
      ],
      "Contents": [
        "青旗报春来了，",
        "玉鳞鳞风旎。",
        "陈瑶席、新奏琳琅，",
        "窈窕来荐嘉社。",
        "桂酒洗琼芳，",
        "丽景晖晖，",
        "日夜催红紫。",
        "湛青阳新沐，",
        "人声澹荡花里。",
        "光泛崇兰，",
        "坼遍桃李，",
        "把深心料理。",
        "共携手、蘅室兰房，",
        "奈何新恨如此。",
        "对佳时、芳情脉脉，",
        "眉黛蹙、羞搴琼珥。",
        "折微馨、聊寄相思，",
        "莫愁如水。",
        "青苹再转，",
        "淑思菲菲，",
        "春又过半矣。",
        "细雨湿香尘，",
        "未晓又止。",
        "莫教一鴂无聊，",
        "群芳亹亹。",
        "伤情漠漠，",
        "泪痕轻洗。",
        "曲琼桂帐流苏暖，",
        "望美人、又是论千里。",
        "佳期杳渺，",
        "香风不肯为媒，",
        "可堪玩此芳芷。",
        "春今渐歇，",
        "不忍零花，",
        "犹恋馀绮。",
        "度美曲、造新声，",
        "乐莫乐此新知。",
        "思美人兮，",
        "有花同倚。",
        "年华做了，",
        "功成如委。",
        "天时相代何日已。",
        "怅春功、非与他时比。",
        "殷勤举酒酬春，",
        "春若能留，",
        "□还亦喜。"
      ]
    },
    {
      "_id": null,
      "Name": "金人捧露盘",
      "PoetId": "9ff21f887a704c798f9a547246155a46",
      "PoetName": "高似孙",
      "Form": "词",
      "Tags": [
        "宋代",
        "高似孙"
      ],
      "Contents": [
        "下明光，",
        "违宣曲，",
        "上扬州。",
        "玉帐暖、十万貔貅。",
        "梅花照雪，",
        "月随歌吹到江头。",
        "牙樯锦缆，",
        "听雁声、夜宿瓜州。",
        "南山客，",
        "东山妓，",
        "蒲萄酒，",
        "鷫鸘裘。",
        "占何逊、杜牧风流。",
        "琼花红叶，",
        "做珠帘、十里遨头。",
        "竹西歌吹，",
        "理新曲、人在春楼。"
      ]
    }
  ]
}