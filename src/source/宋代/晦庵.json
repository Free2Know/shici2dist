{
  "_id": "2d5fde0b44cf4802b74e48b303aebcf1",
  "Name": "晦庵",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "满江红",
      "PoetId": "2d5fde0b44cf4802b74e48b303aebcf1",
      "PoetName": "晦庵",
      "Form": "词",
      "Tags": [
        "宋代",
        "晦庵"
      ],
      "Contents": [
        "胶扰劳生，",
        "待足後、何时是足。",
        "据见定、随家丰俭，",
        "便堪龟缩。",
        "得意浓时休进步，",
        "须知世事多翻覆。",
        "漫教人、白了少年头，",
        "徒碌碌。",
        "谁不爱，",
        "黄金屋。",
        "谁不羡，",
        "千锺禄。",
        "奈五行不是，",
        "这般题目。",
        "枉费心神空计较，",
        "儿孙自有儿孙福。",
        "也不须、采药访神仙，",
        "惟寡欲。"
      ]
    }
  ]
}