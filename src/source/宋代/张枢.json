{
  "_id": "1796c84ac63a46d59bfe70ec2eedaeb5",
  "Name": "张枢",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "壶中天·念奴娇",
      "PoetId": "1796c84ac63a46d59bfe70ec2eedaeb5",
      "PoetName": "张枢",
      "Form": "词",
      "Tags": [
        "宋代",
        "张枢"
      ],
      "Contents": [
        "雁横迥碧，",
        "渐烟收极浦，",
        "渔唱催晚。",
        "临水楼台乘醉倚，",
        "云引吟情闲远。",
        "露脚飞凉，",
        "山眉锁暝，",
        "玉宇冰奁满。",
        "平波不动，",
        "桂华底印清浅。",
        "应是琼斧修成，",
        "铅霜捣就，",
        "舞霓裳曲遍。",
        "窈窕西窗谁弄影，",
        "红冷芙蓉深苑。",
        "赋雪词工，",
        "留云歌断，",
        "偏惹文箫怨。",
        "人归鹤唳，",
        "翠帘十二空卷。"
      ]
    },
    {
      "_id": null,
      "Name": "庆宫春·高阳台",
      "PoetId": "1796c84ac63a46d59bfe70ec2eedaeb5",
      "PoetName": "张枢",
      "Form": "词",
      "Tags": [
        "宋代",
        "张枢"
      ],
      "Contents": [
        "斜日明霞，",
        "残虹分雨，",
        "软风浅掠苹波。",
        "声冷瑶笙，",
        "情疏宝扇，",
        "酒醒无奈秋何。",
        "彩云轻散，",
        "漫敲缺、铜壶浩歌。",
        "眉痕留怨，",
        "依约远峰，",
        "学敛双蛾。",
        "银床露洗凉柯。",
        "屏掩香销，",
        "忍扫裀罗。",
        "楚驿梅边，",
        "吴江枫畔，",
        "庾郎从此愁多。",
        "草蛩喧砌，",
        "料催织、回文凤棱。",
        "相思遥夜，",
        "帘卷翠楼，",
        "月冷星河。"
      ]
    },
    {
      "_id": null,
      "Name": "恋绣衾",
      "PoetId": "1796c84ac63a46d59bfe70ec2eedaeb5",
      "PoetName": "张枢",
      "Form": "未知",
      "Tags": [
        "宋代",
        "张枢"
      ],
      "Contents": [
        "屏绡裛润惹篆烟。",
        "小窗闲、人泥昼眠。",
        "正雪暖、荼シ架，",
        "奈愁春、尘锁雁弦。",
        "杨花做了香云梦，",
        "化池萍、犹泛翠钿。",
        "自不怨、东风老，",
        "怨东风、轻信杜鹃。"
      ]
    },
    {
      "_id": null,
      "Name": "木兰花慢",
      "PoetId": "1796c84ac63a46d59bfe70ec2eedaeb5",
      "PoetName": "张枢",
      "Form": "词",
      "Tags": [
        "宋代",
        "张枢"
      ],
      "Contents": [
        "歌尘凝燕垒，",
        "又软语、在雕梁。",
        "记剪烛调弦，",
        "翻香校谱，",
        "学品伊凉。",
        "屏山梦云正暖，",
        "放东风、卷雨入巫阳。",
        "金冷红绦孔雀，",
        "翠间彩结鸳鸯。",
        "银缸。",
        "焰冷小兰房。",
        "夜悄怯更长。",
        "待采叶题诗，",
        "含情赠远，",
        "烟水茫茫。",
        "春妍尚如旧否，",
        "料啼痕、暗里浥红妆。",
        "须觅流莺寄语，",
        "为谁老却刘郎。"
      ]
    },
    {
      "_id": null,
      "Name": "清平乐",
      "PoetId": "1796c84ac63a46d59bfe70ec2eedaeb5",
      "PoetName": "张枢",
      "Form": "词",
      "Tags": [
        "宋代",
        "张枢"
      ],
      "Contents": [
        "凤楼人独。",
        "飞尽罗心烛。",
        "梦绕屏山三十六。",
        "依约水西云北。",
        "晓奁懒试脂铅。",
        "一谨傥⑵Ａ舻盟拮泵荚冢讨拦旅摺"
      ]
    },
    {
      "_id": null,
      "Name": "瑞鹤仙",
      "PoetId": "1796c84ac63a46d59bfe70ec2eedaeb5",
      "PoetName": "张枢",
      "Form": "词",
      "Tags": [
        "宋代",
        "张枢"
      ],
      "Contents": [
        "卷帘人睡起。",
        "放燕子归来，",
        "商量春事。",
        "风光又能几。",
        "减芳菲、都在卖花声里。",
        "吟边眼底。",
        "被嫩绿、移红换紫。",
        "甚等闲、半委东风，",
        "半委小桥流水。",
        "还是。",
        "苔痕湔雨，",
        "竹影留云，",
        "待晴犹未。",
        "兰舟静舣。",
        "西湖上、多少歌吹。",
        "粉蝶儿、守定落花不去，",
        "湿重寻香两翅。",
        "怎知人、一点新愁，",
        "寸心万里。"
      ]
    },
    {
      "_id": null,
      "Name": "谒金门",
      "PoetId": "1796c84ac63a46d59bfe70ec2eedaeb5",
      "PoetName": "张枢",
      "Form": "词",
      "Tags": [
        "宋代",
        "张枢"
      ],
      "Contents": [
        "春梦怯。",
        "人静玉闺平帖。",
        "睡起眉心端正贴。",
        "绰枝双杏叶。",
        "重整金泥蹀躞。",
        "红皱石榴裙褶。",
        "款步花阴寻蛱蝶。",
        "玉纤和粉捻。"
      ]
    },
    {
      "_id": null,
      "Name": "风入松",
      "PoetId": "1796c84ac63a46d59bfe70ec2eedaeb5",
      "PoetName": "张枢",
      "Form": "词",
      "Tags": [
        "宋代",
        "张枢"
      ],
      "Contents": [
        "春寒懒下碧云楼。",
        "花事等闲休。",
        "红绵湿透秋千索，",
        "记伴仙、曾倚娇柔。",
        "重叠黄金约臂，",
        "玲珑翠玉搔头。",
        "薰炉谁熨暖衣篝。",
        "消遣酒醒愁。",
        "旧巢未著新来燕，",
        "任珠帘、不上琼钩。",
        "何处东风院宇，",
        "数声揭调甘州。"
      ]
    }
  ]
}