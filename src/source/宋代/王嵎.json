{
  "_id": "cb3813d638db4e76bc29661a247166b6",
  "Name": "王嵎",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "夜行船",
      "PoetId": "cb3813d638db4e76bc29661a247166b6",
      "PoetName": "王嵎",
      "Form": "词",
      "Tags": [
        "宋代",
        "王嵎"
      ],
      "Contents": [
        "曲水溅裙三月二。",
        "马如龙、钿车如水。",
        "风扬游丝，",
        "日烘晴昼，",
        "人共海棠俱醉。",
        "客里光阴难可意。",
        "扫芳尘、旧游谁记。",
        "午梦醒来，",
        "小窗人静，",
        "春在卖花声里。"
      ]
    },
    {
      "_id": null,
      "Name": "祝英台近",
      "PoetId": "cb3813d638db4e76bc29661a247166b6",
      "PoetName": "王嵎",
      "Form": "词",
      "Tags": [
        "宋代",
        "王嵎"
      ],
      "Contents": [
        "柳烟浓，",
        "花露重，",
        "合是醉时候。",
        "楼倚花梢，",
        "长记小垂手。",
        "谁教钗燕轻分，",
        "镜鸾慵舞，",
        "是孤负、几番春昼。",
        "自别後。",
        "闻道花底花前，",
        "多是两眉皱。",
        "又说新来，",
        "比似旧时瘦。",
        "须知两意长存，",
        "相逢终有。",
        "莫谩被、春光僝僽。"
      ]
    }
  ]
}