{
  "_id": "cc15b2a31f554d1a8d41147e4541b831",
  "Name": "周晋",
  "Description": "周晋（?—?） 字明叔，号啸斋，济南（今属山东）人。周密之父。绍定四年（1231）宰富阳。《全宋词》存其词三首。",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "柳梢青",
      "PoetId": "cc15b2a31f554d1a8d41147e4541b831",
      "PoetName": "周晋",
      "Form": "词",
      "Tags": [
        "宋代",
        "周晋"
      ],
      "Contents": [
        "似雾中花，",
        "似风前雪，",
        "似雨馀云。",
        "本自无情，",
        "点萍成绿，",
        "却又多情。",
        "西湖南陌东城。",
        "甚管定、年年送春。",
        "薄倖东风，",
        "薄情游子，",
        "薄命佳人。"
      ]
    },
    {
      "_id": null,
      "Name": "清平乐",
      "PoetId": "cc15b2a31f554d1a8d41147e4541b831",
      "PoetName": "周晋",
      "Form": "词",
      "Tags": [
        "宋代",
        "周晋"
      ],
      "Contents": [
        "图书一室。",
        "香暖垂帘密。",
        "花满翠壶熏研席。",
        "睡觉满窗晴日。",
        "手寒不了残棋。",
        "篝香细勘唐碑。",
        "无酒无诗情绪，",
        "欲梅欲雪天时。"
      ]
    },
    {
      "_id": null,
      "Name": "点绛唇",
      "PoetId": "cc15b2a31f554d1a8d41147e4541b831",
      "PoetName": "周晋",
      "Form": "词",
      "Tags": [
        "宋代",
        "周晋"
      ],
      "Contents": [
        "午梦初回，",
        "卷帘尽放春愁去。",
        "昼长无侣。",
        "自对黄鹂语。",
        "絮影苹香，",
        "春在无人处。",
        "移舟去。",
        "未成新句。",
        "一砚梨花雨。"
      ]
    }
  ]
}