{
  "_id": "2aa63b803edb4bf99c9e240cbcb6a960",
  "Name": "李亿",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "徵招",
      "PoetId": "2aa63b803edb4bf99c9e240cbcb6a960",
      "PoetName": "李亿",
      "Form": "未知",
      "Tags": [
        "宋代",
        "李亿"
      ],
      "Contents": [
        "翠壶浸雪明谣夜，",
        "初疑玉虬飞动。",
        "莫弄紫箫吹，",
        "堕寒琼惊梦。",
        "把红炉对拥。",
        "怕清魄，",
        "不禁霜重。",
        "爱护殷勤，",
        "待长留作，",
        "道人香供。",
        "尘暗古南州，",
        "风流远、谁寻故枝么凤。",
        "谩举目销凝，",
        "对愁云曚暡。",
        "向霞扉月洞。",
        "且嚼蕊、细开春瓮。",
        "这奇绝，",
        "好唤苍髯，",
        "与竹君来共。"
      ]
    },
    {
      "_id": null,
      "Name": "念奴娇",
      "PoetId": "2aa63b803edb4bf99c9e240cbcb6a960",
      "PoetName": "李亿",
      "Form": "词",
      "Tags": [
        "宋代",
        "李亿"
      ],
      "Contents": [
        "镜鸾分影，",
        "望天涯肠断，",
        "悄无红叶。",
        "几度秋风吹翠被，",
        "一缕幽香难灭。",
        "燕卜新梁，",
        "花移别槛，",
        "回首春如客。",
        "欢情何在，",
        "绿杨空销愁色。",
        "可是今古风流，",
        "小乔姝丽，",
        "只许周郎得。",
        "金谷珠帘空百尺，",
        "不碍梦魂飞入。",
        "钗股盟深，",
        "旧缘未断，",
        "月有重圆日。",
        "蓝桥路近，",
        "乘云先问消息。"
      ]
    },
    {
      "_id": null,
      "Name": "菩萨蛮",
      "PoetId": "2aa63b803edb4bf99c9e240cbcb6a960",
      "PoetName": "李亿",
      "Form": "词",
      "Tags": [
        "宋代",
        "李亿"
      ],
      "Contents": [
        "画楼酒醒春心悄。",
        "残月悠悠芳梦晓。",
        "娇汗浸低鬟。",
        "屏山云雨阑。",
        "香车河汉路。",
        "又是匆匆去。",
        "鸾扇护明妆。",
        "含情看绿杨。"
      ]
    }
  ]
}