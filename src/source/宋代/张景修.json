{
  "_id": "b445f11b85b941609c02f3ecaf096431",
  "Name": "张景修",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "虞美人",
      "PoetId": "b445f11b85b941609c02f3ecaf096431",
      "PoetName": "张景修",
      "Form": "词",
      "Tags": [
        "宋代",
        "张景修"
      ],
      "Contents": [
        "春风曾见桃花面。",
        "重见胜初见。",
        "两枝独占小春开。",
        "应怪刘郎迷路、又重来。",
        "旁人应笑髯公老。",
        "独爱花枝好。",
        "世间好景不长圆。",
        "莫放笙歌归院、且尊前。"
      ]
    },
    {
      "_id": null,
      "Name": "选冠子",
      "PoetId": "b445f11b85b941609c02f3ecaf096431",
      "PoetName": "张景修",
      "Form": "词",
      "Tags": [
        "宋代",
        "张景修"
      ],
      "Contents": [
        "嫩水挼蓝，",
        "遥堤映翠，",
        "半雨半烟桥畔。",
        "鸣禽弄舌，",
        "蔓草萦心，",
        "偏称谢家池馆。",
        "红粉墙头，",
        "柳摇金缕，",
        "纤柔舞腰低软。",
        "被和风、搭在阑干，",
        "终日绣帘谁卷。",
        "春易老，",
        "细叶舒眉，",
        "轻花吐絮，",
        "渐觉绿阴垂暖。",
        "章台系马，",
        "灞水维舟，",
        "追念凤城人远。",
        "惆怅阳关故国，",
        "杯酒飘零，",
        "惹人肠断。",
        "恨青青客舍，",
        "江头风笛，",
        "乱云空晚。"
      ]
    }
  ]
}