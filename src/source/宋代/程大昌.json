{
  "_id": "ff339748c17b4d6f98d7701167aecda4",
  "Name": "程大昌",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "万年欢",
      "PoetId": "ff339748c17b4d6f98d7701167aecda4",
      "PoetName": "程大昌",
      "Form": "未知",
      "Tags": [
        "宋代",
        "程大昌"
      ],
      "Contents": [
        "岁岁梅花，",
        "向寿尊画阁，",
        "长报春起。",
        "恰似今朝，",
        "分外香肥萼韡。",
        "杂佩珊珊就列，",
        "映蓝袂、宝薰擎跽。",
        "道这回、屋舍团栾，",
        "四时风月桃李。",
        "回头处、无限思。",
        "看秋前药裹，",
        "而今鼎匕。",
        "须把康强，",
        "收作玳筵欢喜。",
        "况是鬓云全绿，",
        "顶珈笄、笑陪星履。",
        "新年动、定拥新祺，",
        "有孙来捧醪醴。"
      ]
    },
    {
      "_id": null,
      "Name": "临江仙",
      "PoetId": "ff339748c17b4d6f98d7701167aecda4",
      "PoetName": "程大昌",
      "Form": "词",
      "Tags": [
        "宋代",
        "程大昌"
      ],
      "Contents": [
        "夹路传呼杳杳，",
        "垂腰印绶累累。",
        "万般荣贵出丹枝。",
        "遥知心乐处，",
        "椿畔桂当时。",
        "酒到芳春偏弄色，",
        "轻黄泛滟鹅儿。",
        "大为行乐使堪书。",
        "醉来花下卧，",
        "便是习家池。"
      ]
    },
    {
      "_id": null,
      "Name": "减字木兰花",
      "PoetId": "ff339748c17b4d6f98d7701167aecda4",
      "PoetName": "程大昌",
      "Form": "词",
      "Tags": [
        "宋代",
        "程大昌"
      ],
      "Contents": [
        "距春五日。",
        "吉语搀先来饮席。",
        "易卦占新。",
        "八八周轮又再轮。",
        "开年定好。",
        "定把笙歌更药裹。",
        "旧怕无孙。",
        "今已蓝袍拥绣荪。"
      ]
    },
    {
      "_id": null,
      "Name": "南歌子",
      "PoetId": "ff339748c17b4d6f98d7701167aecda4",
      "PoetName": "程大昌",
      "Form": "词",
      "Tags": [
        "宋代",
        "程大昌"
      ],
      "Contents": [
        "才出沧溟底，",
        "旋明紫岫腰。",
        "玉光漫漫涌层潮。",
        "上有乘流海贾、卧吹箫。",
        "更上云台望，",
        "翻牵旅思遥。",
        "我生何许著箪瓢。",
        "却向天涯起舞、影萧萧。"
      ]
    },
    {
      "_id": null,
      "Name": "卜算子",
      "PoetId": "ff339748c17b4d6f98d7701167aecda4",
      "PoetName": "程大昌",
      "Form": "词",
      "Tags": [
        "宋代",
        "程大昌"
      ],
      "Contents": [
        "春产不贪春，",
        "为厌春花泛。",
        "睡到深秋梦始回，",
        "素影翻春艳。",
        "意赏逐时新，",
        "旧事谁能占。",
        "解转春光入酒杯，",
        "萸菊谁云欠。"
      ]
    },
    {
      "_id": null,
      "Name": "好事近",
      "PoetId": "ff339748c17b4d6f98d7701167aecda4",
      "PoetName": "程大昌",
      "Form": "词",
      "Tags": [
        "宋代",
        "程大昌"
      ],
      "Contents": [
        "自涉希寿来，",
        "疑道无多岁月。",
        "昨夜风吹好梦，",
        "报前途康吉。",
        "石桥坚壮跨黄河，",
        "不用资舟楫。",
        "管取身心安泰，",
        "阅椿龄千百。"
      ]
    },
    {
      "_id": null,
      "Name": "念奴娇",
      "PoetId": "ff339748c17b4d6f98d7701167aecda4",
      "PoetName": "程大昌",
      "Form": "词",
      "Tags": [
        "宋代",
        "程大昌"
      ],
      "Contents": [
        "冰容玉格，",
        "笑桃杏、非是闺帏装束。",
        "待要舒华那更管，",
        "朔气凝波僵木。",
        "五鬣山松，",
        "万年宫树，",
        "仅仅存馀绿。",
        "一枝寄赠，",
        "教渠知道春复。",
        "宁解车马成蹊，",
        "高标宜雪月，",
        "仍便溪谷。",
        "纵有知闻，",
        "谁办得、驾野凌寒秉烛。",
        "尽更荒闲，",
        "终难掩抑，",
        "风里香千斛。",
        "林坰兴尽，",
        "此时鼎味翻足。"
      ]
    },
    {
      "_id": null,
      "Name": "感皇恩",
      "PoetId": "ff339748c17b4d6f98d7701167aecda4",
      "PoetName": "程大昌",
      "Form": "词",
      "Tags": [
        "宋代",
        "程大昌"
      ],
      "Contents": [
        "一岁一生朝，",
        "一番老相。",
        "无欲无营亦无望。",
        "看经写字，",
        "且做闲中气象。",
        "闭门人阒静，",
        "心清旷。",
        "骨肉团栾，",
        "一杯相向。",
        "野蔌家肴竞来饷。",
        "真情直话，",
        "不用逢迎俯仰。",
        "从他人笑道，",
        "不时样。"
      ]
    },
    {
      "_id": null,
      "Name": "折丹桂",
      "PoetId": "ff339748c17b4d6f98d7701167aecda4",
      "PoetName": "程大昌",
      "Form": "词",
      "Tags": [
        "宋代",
        "程大昌"
      ],
      "Contents": [
        "童年未晓君恩重。",
        "教得能趋拱。",
        "重亲带笑酌天杯，",
        "听祝语、殷勤捧。",
        "青衫得挂尤光宠。",
        "桂是蟾宫种。",
        "诗书浓处便生枝，",
        "但只要、频浇壅。"
      ]
    },
    {
      "_id": null,
      "Name": "水调歌头",
      "PoetId": "ff339748c17b4d6f98d7701167aecda4",
      "PoetName": "程大昌",
      "Form": "词",
      "Tags": [
        "宋代",
        "程大昌"
      ],
      "Contents": [
        "绿净贯闤闠，",
        "夹岸是楼台。",
        "楼台分影倒卧，",
        "千丈郁崔嵬。",
        "此是化人奇变，",
        "能使山巅水底，",
        "对出两蓬莱。",
        "溪浒有仙观，",
        "苕霅信佳哉。",
        "水晶宫，",
        "谁著语，",
        "半嘲诙。",
        "世间那有，",
        "如许磊砢栋梁材。",
        "每遇天容全碧，",
        "仍更苹风不动，",
        "相与夜深来。",
        "饮子以明月，",
        "净洗旧尘埃。"
      ]
    },
    {
      "_id": null,
      "Name": "汉宫春",
      "PoetId": "ff339748c17b4d6f98d7701167aecda4",
      "PoetName": "程大昌",
      "Form": "词",
      "Tags": [
        "宋代",
        "程大昌"
      ],
      "Contents": [
        "万六千年，",
        "是仙椿日月，",
        "两度阳春。",
        "根柯不随物化，",
        "那有新陈。",
        "戏夸悠久，",
        "借时光、惊觉时人。",
        "道历管，",
        "阶蓂万换，",
        "悠然唤做逡巡。",
        "老我百无贪羡，",
        "羡天芳寿种，",
        "掩冉三辰。",
        "谢他流年甲子，",
        "已是重轮。",
        "人间春狭，",
        "只九旬、斗柄标寅。",
        "更拟向，",
        "椿枝倚数，",
        "十分取一为真。"
      ]
    },
    {
      "_id": null,
      "Name": "浣溪沙",
      "PoetId": "ff339748c17b4d6f98d7701167aecda4",
      "PoetName": "程大昌",
      "Form": "五律",
      "Tags": [
        "宋代",
        "程大昌"
      ],
      "Contents": [
        "乾处缁尘湿处泥。",
        "天嫌世路净无时。",
        "皓然岩谷总凝脂。",
        "清夜月明人访戴，",
        "玉山顶上玉舟移。",
        "一蓑渔画更能奇。"
      ]
    },
    {
      "_id": null,
      "Name": "点绛唇",
      "PoetId": "ff339748c17b4d6f98d7701167aecda4",
      "PoetName": "程大昌",
      "Form": "词",
      "Tags": [
        "宋代",
        "程大昌"
      ],
      "Contents": [
        "春草池塘，",
        "茸茸短碧通芳信。",
        "更饶华润。",
        "不解膏霜鬓。",
        "池上诗翁，",
        "别带超遥韵。",
        "阳和进。",
        "香苞翠晕。",
        "物物皆沾分。"
      ]
    },
    {
      "_id": null,
      "Name": "韵令",
      "PoetId": "ff339748c17b4d6f98d7701167aecda4",
      "PoetName": "程大昌",
      "Form": "词",
      "Tags": [
        "宋代",
        "程大昌"
      ],
      "Contents": [
        "是男是女，",
        "都有官称。",
        "孙儿仕也登。",
        "时新衣著，",
        "不待经营。",
        "寒时火柜，",
        "春里花亭。",
        "星辰上履，",
        "我只唤卿卿。",
        "寿开八秩，",
        "两鬓全青。",
        "颜红步武轻。",
        "定知前面，",
        "大有年龄。",
        "芝兰玉树，",
        "更愿充庭。",
        "为询王母，",
        "桃颗几时赬。"
      ]
    }
  ]
}