{
  "_id": "2890ecd5f9da447baef3af44339033bc",
  "Name": "冯伟寿",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "云仙引",
      "PoetId": "2890ecd5f9da447baef3af44339033bc",
      "PoetName": "冯伟寿",
      "Form": "未知",
      "Tags": [
        "宋代",
        "冯伟寿"
      ],
      "Contents": [
        "紫凤台高，",
        "红鸾镜里，",
        "馡馡几度秋馨。",
        "黄金重，",
        "绿云轻。",
        "丹砂鬓边滴粟，",
        "翠叶玲珑烟剪成。",
        "含笑出帘，",
        "月香满袖，",
        "天雾萦身。",
        "年时花下逢迎。",
        "有游女、翩翩如五云。",
        "乱掷芳英，",
        "为簪斜朵，",
        "事事关心。",
        "长向金风，",
        "一枝在手，",
        "嗅蕊悲歌双黛颦。",
        "绕临溪树，",
        "对初弦月，",
        "露下更深。"
      ]
    },
    {
      "_id": null,
      "Name": "春云怨",
      "PoetId": "2890ecd5f9da447baef3af44339033bc",
      "PoetName": "冯伟寿",
      "Form": "词",
      "Tags": [
        "宋代",
        "冯伟寿"
      ],
      "Contents": [
        "春风恶劣。",
        "把数枝香锦，",
        "和莺吹折。",
        "雨重柳腰娇困，",
        "燕子欲扶扶不得。",
        "软日烘烟，",
        "乾风吹雾，",
        "芍药荼シ弄颜色。",
        "帘幕轻阴，",
        "图书清润，",
        "日永篆香绝。",
        "盈盈笑靥宫黄额。",
        "试红鸾小扇，",
        "丁香双结。",
        "团凤眉心倩郎贴。",
        "教洗金罍，",
        "共看西堂，",
        "醉花新月。",
        "曲水成空，",
        "丽人何处，",
        "往事暮云万叶。"
      ]
    },
    {
      "_id": null,
      "Name": "春风袅娜",
      "PoetId": "2890ecd5f9da447baef3af44339033bc",
      "PoetName": "冯伟寿",
      "Form": "词",
      "Tags": [
        "宋代",
        "冯伟寿"
      ],
      "Contents": [
        "被梁间双燕，",
        "话尽春愁。",
        "朝粉谢，",
        "午花柔。",
        "倚红阑故与，",
        "蝶围蜂绕，",
        "柳绵无数，",
        "飞上搔头。",
        "凤管声圆，",
        "蚕房香暖，",
        "笑挽罗衫须少留。",
        "隔院兰馨趁风远，",
        "邻墙桃影伴烟收。",
        "些子风情未减，",
        "眉头眼尾，",
        "万千事、欲说还休。",
        "蔷薇露，",
        "牡丹球。",
        "殷勤记省，",
        "前度绸缪。",
        "梦里飞红，",
        "觉来无觅，",
        "望中新绿，",
        "别後空稠。",
        "相思难偶，",
        "叹无情明月，",
        "今年已是，",
        "三度如钩。"
      ]
    },
    {
      "_id": null,
      "Name": "木兰花慢",
      "PoetId": "2890ecd5f9da447baef3af44339033bc",
      "PoetName": "冯伟寿",
      "Form": "词",
      "Tags": [
        "宋代",
        "冯伟寿"
      ],
      "Contents": [
        "酒醒人世换，",
        "碧桃靓、海山春。",
        "任青鸟沈沈，",
        "紫鳞杳杳，",
        "有玉林人。",
        "宫袍掉头未爱，",
        "爱荷衣、不染市朝尘。",
        "仙样蓬莱翰墨，",
        "云间鸾凤精神。",
        "笑呼银汉入金鲸。",
        "琼苑自由身。",
        "羡咳唾成章，",
        "香薰花雾，",
        "音和韵钧。",
        "六丁夜来捧去，",
        "便天人、也自叹尖新。",
        "那得金笺飞洒，",
        "浩歌飞步苍旻。"
      ]
    },
    {
      "_id": null,
      "Name": "玉连环·解连环",
      "PoetId": "2890ecd5f9da447baef3af44339033bc",
      "PoetName": "冯伟寿",
      "Form": "词",
      "Tags": [
        "宋代",
        "冯伟寿"
      ],
      "Contents": [
        "谪仙往矣，",
        "问当年、饮中俦侣，",
        "於今谁在。",
        "叹沈香醉梦，",
        "胡尘日月，",
        "流浪锦袍宫带。",
        "高吟三峡动，",
        "舞剑九州隘。",
        "玉皇归觐，",
        "半空遗下，",
        "诗囊酒佩。",
        "云月仰挹清芬，",
        "揽虬须、尚友千载。",
        "晋宋颓波，",
        "羲皇春梦，",
        "尊前一慨。",
        "待相将共蹑，",
        "龙肩鲸背。",
        "海山何处，",
        "五云叆叆。"
      ]
    },
    {
      "_id": null,
      "Name": "眼儿媚",
      "PoetId": "2890ecd5f9da447baef3af44339033bc",
      "PoetName": "冯伟寿",
      "Form": "词",
      "Tags": [
        "宋代",
        "冯伟寿"
      ],
      "Contents": [
        "自颦双黛听啼鸦。",
        "帘外翠烟斜。",
        "社前风雨，",
        "已归燕子，",
        "未入人家。",
        "鞋儿试著无人看，",
        "莫是忒宽些。",
        "想它楼上，",
        "闷拈箫管，",
        "憔悴莺花。"
      ]
    }
  ]
}