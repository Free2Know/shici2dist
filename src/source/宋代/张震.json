{
  "_id": "1a4f5ed6829743c5b4b161bedc6d5a05",
  "Name": "张震",
  "Description": "张震，河间人。江西采访使。诗一首。",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "宿金河戍",
      "PoetId": "1a4f5ed6829743c5b4b161bedc6d5a05",
      "PoetName": "张震",
      "Form": "五律",
      "Tags": [
        "宋代",
        "张震"
      ],
      "Contents": [
        "朝发铁麟驿，",
        "夕宿金河戍。",
        "奔波急王程，",
        "一日千里路。",
        "但见容鬓改，",
        "不知岁华暮。",
        "悠悠沙漠行，",
        "王事弥多故。"
      ]
    },
    {
      "_id": null,
      "Name": "蓦山溪",
      "PoetId": "1a4f5ed6829743c5b4b161bedc6d5a05",
      "PoetName": "张震",
      "Form": "词",
      "Tags": [
        "宋代",
        "张震"
      ],
      "Contents": [
        "青梅如豆，",
        "断送春归去。",
        "小绿间长红，",
        "看几处、云歌柳舞。",
        "偎花识面，",
        "对月共论心，",
        "携素手，",
        "采香游，",
        "踏遍西池路。",
        "水边朱户。",
        "曾记销魂处。",
        "小立背秋千，",
        "空怅望、娉婷韵度。",
        "杨花扑面，",
        "香糁一帘风，",
        "情脉脉，",
        "酒厌厌，",
        "回首斜阳暮。"
      ]
    },
    {
      "_id": null,
      "Name": "蝶恋花",
      "PoetId": "1a4f5ed6829743c5b4b161bedc6d5a05",
      "PoetName": "张震",
      "Form": "词",
      "Tags": [
        "宋代",
        "张震"
      ],
      "Contents": [
        "梅子初青春已暮。",
        "芳草连云，",
        "绿遍西池路。",
        "小院绣垂帘半举。",
        "衔泥紫燕双飞去。",
        "人在赤阑桥畔住。",
        "不解伤春，",
        "还解相思否。",
        "清梦欲寻犹间阻。",
        "沙窗一夜萧萧雨。"
      ]
    },
    {
      "_id": null,
      "Name": "鹧鸪天",
      "PoetId": "1a4f5ed6829743c5b4b161bedc6d5a05",
      "PoetName": "张震",
      "Form": "七律",
      "Tags": [
        "宋代",
        "张震"
      ],
      "Contents": [
        "横素桥边景最佳。",
        "绿波清浅见琼沙。",
        "衔泥燕子迎风絮，",
        "得食鱼儿趁浪花。",
        "春已暮，",
        "日初斜。",
        "画船箫鼓是谁家。",
        "兰桡欲去空留恋，",
        "醉倚阑干看晚霞。"
      ]
    }
  ]
}