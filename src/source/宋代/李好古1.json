{
  "_id": "9415759f5da844c8a6ba32c79cb9b939",
  "Name": "李好古1",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "八声甘州",
      "PoetId": "9415759f5da844c8a6ba32c79cb9b939",
      "PoetName": "李好古1",
      "Form": "词",
      "Tags": [
        "宋代",
        "李好古1"
      ],
      "Contents": [
        "壮东南、飞观切云高，",
        "峻堞缭波长。",
        "望蔽空楼橹，",
        "重关警柝，",
        "跨水飞梁。",
        "百万貔貅夜筑，",
        "形胜隐金汤。",
        "坐落诸蕃胆，",
        "扁榜安江。",
        "游子凭阑凄断，",
        "百年故国，",
        "飞鸟斜阳。",
        "恨当时肉食，",
        "一掷赌封疆。",
        "骨冷英雄何在，",
        "望荒烟、残戌触悲凉。",
        "无言处，",
        "西楼画角，",
        "风转牙樯。"
      ]
    },
    {
      "_id": null,
      "Name": "水调歌头",
      "PoetId": "9415759f5da844c8a6ba32c79cb9b939",
      "PoetName": "李好古1",
      "Form": "词",
      "Tags": [
        "宋代",
        "李好古1"
      ],
      "Contents": [
        "历历江南树，",
        "半在水云间。",
        "不须回首，",
        "且来著眼向淮山。",
        "过尽金山晕碧，",
        "望断焦山空翠，",
        "杨柳绕江边。",
        "此意无人会，",
        "独自久凭阑。",
        "夜吹箫，",
        "朝问法，",
        "记坡仙。",
        "只今何许，",
        "当时三峡倒词源。",
        "水调翻成新唱，",
        "高压风流前辈，",
        "使我百忧宽。",
        "有酒更如海，",
        "容我醉时眠。"
      ]
    },
    {
      "_id": null,
      "Name": "江城子",
      "PoetId": "9415759f5da844c8a6ba32c79cb9b939",
      "PoetName": "李好古1",
      "Form": "词",
      "Tags": [
        "宋代",
        "李好古1"
      ],
      "Contents": [
        "平沙浅草接天长。",
        "路茫茫。",
        "几兴亡。",
        "昨夜波声，",
        "洗岸骨如霜。",
        "千古英雄成底事，",
        "徒感慨，",
        "谩悲凉。",
        "少年有意伏中行。",
        "馘名王。",
        "扫沙场。",
        "击楫中流，",
        "曾记泪沾裳。",
        "欲上治安双阙远，",
        "空怅望，",
        "过维扬。"
      ]
    },
    {
      "_id": null,
      "Name": "浣溪沙",
      "PoetId": "9415759f5da844c8a6ba32c79cb9b939",
      "PoetName": "李好古1",
      "Form": "五律",
      "Tags": [
        "宋代",
        "李好古1"
      ],
      "Contents": [
        "为怯赬云挟暑飞。",
        "嫩凉故故著征衣。",
        "江风吹雨过楼西。",
        "未必男儿生不遇，",
        "时来咳唾是珠玑。",
        "功名终岂壮心违。"
      ]
    },
    {
      "_id": null,
      "Name": "清平乐",
      "PoetId": "9415759f5da844c8a6ba32c79cb9b939",
      "PoetName": "李好古1",
      "Form": "词",
      "Tags": [
        "宋代",
        "李好古1"
      ],
      "Contents": [
        "瓜州渡口。",
        "恰恰城如斗。",
        "乱絮飞钱迎马首。",
        "也学玉关榆柳。",
        "面前直控金山。",
        "极知形胜东南。",
        "更愿诸公著意，",
        "休教忘了中原。"
      ]
    },
    {
      "_id": null,
      "Name": "菩萨蛮",
      "PoetId": "9415759f5da844c8a6ba32c79cb9b939",
      "PoetName": "李好古1",
      "Form": "词",
      "Tags": [
        "宋代",
        "李好古1"
      ],
      "Contents": [
        "纳红销翠春风里。",
        "精神一撮金莲底。",
        "不是睡杨妃。",
        "绿珠娇小儿。",
        "一般娇绝处。",
        "半带疏疏雨。",
        "不解吐繁香。",
        "却教人断肠。"
      ]
    },
    {
      "_id": null,
      "Name": "贺新郎",
      "PoetId": "9415759f5da844c8a6ba32c79cb9b939",
      "PoetName": "李好古1",
      "Form": "词",
      "Tags": [
        "宋代",
        "李好古1"
      ],
      "Contents": [
        "人物风流远。",
        "忆当年、江东跌宕，",
        "知音南阮。",
        "惯倚胡床闲寄傲，",
        "妥腹难凭琴桉。",
        "妙制拥、银蟾光满。",
        "千古不传谁好事，",
        "忽茂陵、金碗人间见。",
        "轻擘动，",
        "思无限。",
        "长安钗鬓春横乱。",
        "仿规模、红条带拨，",
        "媚深情浅。",
        "安识高山流水趣，",
        "儿女空传恩怨。",
        "使得似、支郎萧散。",
        "听到三闾沈绝处，",
        "惨悲风、摇落寒江岸。",
        "不肠断，",
        "也肠断。"
      ]
    },
    {
      "_id": null,
      "Name": "酹江月·念奴娇",
      "PoetId": "9415759f5da844c8a6ba32c79cb9b939",
      "PoetName": "李好古1",
      "Form": "未知",
      "Tags": [
        "宋代",
        "李好古1"
      ],
      "Contents": [
        "西风横荡，",
        "渐霜馀黄落，",
        "空山乔木。",
        "照水依然冰雪在，",
        "耿耿梅花幽独。",
        "抖擞征尘，",
        "扶携短策，",
        "步绕沧浪曲。",
        "怅然心事，",
        "浮生翻覆陵谷。",
        "试向商乐亭前，",
        "冷风台上，",
        "把酒招黄鹄。",
        "四十男儿当富贵，",
        "谁念漂零南北。",
        "百亩春耕，",
        "三间云卧，",
        "此计何时卜。",
        "功名休问，",
        "卖书归买黄犊。"
      ]
    }
  ]
}