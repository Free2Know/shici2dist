{
  "_id": "24e4683d18ec4bfe81dc1e1abdec8d3b",
  "Name": "陈策",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "摸鱼儿",
      "PoetId": "24e4683d18ec4bfe81dc1e1abdec8d3b",
      "PoetName": "陈策",
      "Form": "词",
      "Tags": [
        "宋代",
        "陈策"
      ],
      "Contents": [
        "倚危梯、酹春怀古，",
        "轻寒才转花信。",
        "江城望极多愁思，",
        "前事恼人方寸。",
        "湖海兴。",
        "算合付元龙，",
        "举白浇谈吻。",
        "凭高试问。",
        "问旧日王郎，",
        "依刘有地，",
        "何事赋幽愤。",
        "沙头路，",
        "休记家山远近。",
        "宾鸿一去无信。",
        "沧波渺渺空归梦，",
        "门外北风凄紧。",
        "乌帽整。",
        "便做得功名，",
        "难绿星星鬓。",
        "敲吟为稳。",
        "又白鹭飞来，",
        "垂杨自舞，",
        "谁与寄离恨。"
      ]
    },
    {
      "_id": null,
      "Name": "满江红",
      "PoetId": "24e4683d18ec4bfe81dc1e1abdec8d3b",
      "PoetName": "陈策",
      "Form": "词",
      "Tags": [
        "宋代",
        "陈策"
      ],
      "Contents": [
        "倦绣人闲，",
        "恨春去、浅颦轻掠。",
        "章台路，",
        "雪黏飞燕，",
        "带芹穿幕。",
        "委地身如游子倦，",
        "随风命似佳人薄。",
        "叹此花、飞後更无花，",
        "情怀恶。",
        "心下事，",
        "谁堪托。",
        "怜老大，",
        "伤飘泊。",
        "把前回离恨，",
        "暗中描摸。",
        "又趁扁舟低欲去，",
        "可怜世事今非昨。",
        "看等闲、飞过女墙来，",
        "秋千索。"
      ]
    }
  ]
}