{
  "_id": "629eec0852f84e2e9b779c1cc401a9c9",
  "Name": "刘鉴",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "满江红",
      "PoetId": "629eec0852f84e2e9b779c1cc401a9c9",
      "PoetName": "刘鉴",
      "Form": "词",
      "Tags": [
        "宋代",
        "刘鉴"
      ],
      "Contents": [
        "袅袅春幡，",
        "恰十日、又逢元夕。",
        "人正在、景清堂上，",
        "金樽娱客。",
        "蜡炬红摇花外竹，",
        "宝香情透梅边石。",
        "听儿童、父老说青原，",
        "东风国。",
        "平易政，",
        "人皆悦。",
        "真实念，",
        "天知得。",
        "想旌旗一路，",
        "又添春色。",
        "满眼变成金色界，",
        "举头身近琼楼月。",
        "问明年、何处著鳌山，",
        "蓬莱北。"
      ]
    },
    {
      "_id": null,
      "Name": "贺新郎",
      "PoetId": "629eec0852f84e2e9b779c1cc401a9c9",
      "PoetName": "刘鉴",
      "Form": "词",
      "Tags": [
        "宋代",
        "刘鉴"
      ],
      "Contents": [
        "曾作莺迁贺。",
        "道玉皇、久敕薇垣，",
        "分君星颗。",
        "只待好年好时日，",
        "约束东风吹堕。",
        "到今日、看来真个。",
        "恰好丁年翁七十，",
        "五云间、太乙吹藜火。",
        "青一点，",
        "杉溪左。",
        "太翁阴隲天来大。",
        "後隆山、层一层高，",
        "层层突过。",
        "簪绂蝉联孙又子，",
        "眼里人家谁那。",
        "算只有、臞翁恁麽。",
        "孙陆机云翁卫武，",
        "便履声、毡复尚书坐。",
        "拚几许，",
        "犀钱果。"
      ]
    }
  ]
}