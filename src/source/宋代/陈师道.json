{
  "_id": "e2d097c3b31e44feb3cb26ebbe52290e",
  "Name": "陈师道",
  "Description": "陈师道（1053-1101） 字履常，一字无己，别号后山居士，彭城（今江苏徐州）人。哲宗元佑时，由苏轼等推荐，为徐州教授，后历任太学博士、颍州教授、秘书省正字。一生安贫乐道，闭门苦吟，家境困窘。苏门六君子之一，江西诗派重要作家。亦能词，其词风格与诗相近，以拗峭惊警见长。但其诗、词存在着内容狭窄、词意艰涩之病。著有《后山先生集》。词有《后山词》。",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "临江仙",
      "PoetId": "e2d097c3b31e44feb3cb26ebbe52290e",
      "PoetName": "陈师道",
      "Form": "词",
      "Tags": [
        "宋代",
        "陈师道"
      ],
      "Contents": [
        "曲巷斜街信马，",
        "小桥流水谁家。",
        "浅衫深袖倚门斜。",
        "只缘些子意，",
        "消得百般夸。",
        "粉面初生明月，",
        "酒容欲退朝霞。",
        "春风还解染霜华。",
        "肯持鸳绮被，",
        "来伴杜家花。"
      ]
    },
    {
      "_id": null,
      "Name": "减字木兰花",
      "PoetId": "e2d097c3b31e44feb3cb26ebbe52290e",
      "PoetName": "陈师道",
      "Form": "词",
      "Tags": [
        "宋代",
        "陈师道"
      ],
      "Contents": [
        "清尊白发。",
        "曾是登临年少客。",
        "不似当年。",
        "人与黄花两并妍。",
        "来愁去恨。",
        "十载相看情不尽。",
        "莫更思量。",
        "梦破春回枉断肠。"
      ]
    },
    {
      "_id": null,
      "Name": "十七日观潮",
      "PoetId": "e2d097c3b31e44feb3cb26ebbe52290e",
      "PoetName": "陈师道",
      "Form": "七绝",
      "Tags": [
        "宋代",
        "陈师道"
      ],
      "Contents": [
        "漫漫平沙走白虹，",
        "瑶台失手玉杯空。",
        "晴天摇动清江底，",
        "晚日浮沉急浪中。"
      ]
    },
    {
      "_id": null,
      "Name": "南乡子",
      "PoetId": "e2d097c3b31e44feb3cb26ebbe52290e",
      "PoetName": "陈师道",
      "Form": "词",
      "Tags": [
        "宋代",
        "陈师道"
      ],
      "Contents": [
        "袅娜破瓜馀。",
        "豆蔻梢头二月初。",
        "众里腰肢遥可识，",
        "应殊。",
        "暗里犹能摸得渠。",
        "醉侧不须扶。",
        "唤作周家行画图。",
        "背立欠伸花絮底，",
        "知无。",
        "未信丹青画得如。"
      ]
    },
    {
      "_id": null,
      "Name": "南柯子·南歌子",
      "PoetId": "e2d097c3b31e44feb3cb26ebbe52290e",
      "PoetName": "陈师道",
      "Form": "词",
      "Tags": [
        "宋代",
        "陈师道"
      ],
      "Contents": [
        "故国山河在，",
        "新堂冰雪生。",
        "万家和气贺初成。",
        "人在笙歌声里、暗生春。",
        "今代无双士，",
        "当年第一人。",
        "杯行到手莫辞频。",
        "明日凤池归路、隔清尘。"
      ]
    },
    {
      "_id": null,
      "Name": "卜算子",
      "PoetId": "e2d097c3b31e44feb3cb26ebbe52290e",
      "PoetName": "陈师道",
      "Form": "词",
      "Tags": [
        "宋代",
        "陈师道"
      ],
      "Contents": [
        "梅岭数枝春，",
        "疏影斜临水。",
        "不借芳华只自香，",
        "娇面长如洗。",
        "还把最繁枝，",
        "过与偏怜底。",
        "拭傍鸾台仔细看，",
        "何似丹青里。"
      ]
    },
    {
      "_id": null,
      "Name": "少年游",
      "PoetId": "e2d097c3b31e44feb3cb26ebbe52290e",
      "PoetName": "陈师道",
      "Form": "词",
      "Tags": [
        "宋代",
        "陈师道"
      ],
      "Contents": [
        "御园果子压枝繁。",
        "看看分摘无缘。",
        "团沙弄雪，",
        "劳心费手，",
        "不肯暂时圆。",
        "赛神旧愿心儿有，",
        "终了待、几时还。",
        "芍药梢头，",
        "红红白白，",
        "一种几千般。"
      ]
    },
    {
      "_id": null,
      "Name": "木兰花·玉楼春",
      "PoetId": "e2d097c3b31e44feb3cb26ebbe52290e",
      "PoetName": "陈师道",
      "Form": "七律",
      "Tags": [
        "宋代",
        "陈师道"
      ],
      "Contents": [
        "阴阴云日江城晚。",
        "小院回廊春已满。",
        "谁教言语似鹂黄，",
        "深闭玉笼千万怨。",
        "蓬莱易到人难见。",
        "香火无凭空有愿。",
        "不辞歌里断人肠，",
        "只怕有肠无处断。"
      ]
    },
    {
      "_id": null,
      "Name": "木兰花减字·减字木兰花",
      "PoetId": "e2d097c3b31e44feb3cb26ebbe52290e",
      "PoetName": "陈师道",
      "Form": "词",
      "Tags": [
        "宋代",
        "陈师道"
      ],
      "Contents": [
        "今年百五。",
        "风日清明尘不举。",
        "紫袖红陈。",
        "三节烟花次第春。",
        "来舆去马。",
        "千念一空春事谢。",
        "白下门东。",
        "谁见初杨弄晚风。"
      ]
    },
    {
      "_id": null,
      "Name": "洛阳春·一落萦",
      "PoetId": "e2d097c3b31e44feb3cb26ebbe52290e",
      "PoetName": "陈师道",
      "Form": "词",
      "Tags": [
        "宋代",
        "陈师道"
      ],
      "Contents": [
        "素手拈花纤软。",
        "生香相乱。",
        "却须诗力与丹青，",
        "恐俗手、难成染。",
        "一顾教人微倩。",
        "那堪亲见。",
        "不辞紫袖拂清尘，",
        "也要识、春风面。"
      ]
    },
    {
      "_id": null,
      "Name": "浣溪沙",
      "PoetId": "e2d097c3b31e44feb3cb26ebbe52290e",
      "PoetName": "陈师道",
      "Form": "五律",
      "Tags": [
        "宋代",
        "陈师道"
      ],
      "Contents": [
        "暮叶朝花种种陈。",
        "三秋作意向诗人。",
        "安排云雨要新清。",
        "随意且须追去马，",
        "轻衫从使著行尘。",
        "晚窗谁念一愁新。"
      ]
    },
    {
      "_id": null,
      "Name": "清平乐",
      "PoetId": "e2d097c3b31e44feb3cb26ebbe52290e",
      "PoetName": "陈师道",
      "Form": "词",
      "Tags": [
        "宋代",
        "陈师道"
      ],
      "Contents": [
        "秋声隐地。",
        "叶叶无留意。",
        "冰簟流光团扇坠。",
        "惊起双栖燕子。",
        "夜堂帘合回廊。",
        "风帏吹乱凝香。",
        "卧看一庭名月，",
        "晓衾不耐初凉。"
      ]
    },
    {
      "_id": null,
      "Name": "渔家傲",
      "PoetId": "e2d097c3b31e44feb3cb26ebbe52290e",
      "PoetName": "陈师道",
      "Form": "词",
      "Tags": [
        "宋代",
        "陈师道"
      ],
      "Contents": [
        "一舸姑苏风雨疾。",
        "吴笺满载红犹湿。",
        "色润朝花光触日。",
        "人未识。",
        "街南小阮应先得。",
        "青入柳条初著色。",
        "溪梅已露春消息。",
        "拟作新词酬帝力。",
        "轻落笔。",
        "黄秦去後无强敌。"
      ]
    },
    {
      "_id": null,
      "Name": "满庭芳",
      "PoetId": "e2d097c3b31e44feb3cb26ebbe52290e",
      "PoetName": "陈师道",
      "Form": "词",
      "Tags": [
        "宋代",
        "陈师道"
      ],
      "Contents": [
        "闽岭先春，",
        "琅函联璧，",
        "帝所分落人间。",
        "绮窗纤手，",
        "一缕破双团。",
        "云里游龙舞凤，",
        "香雾起、飞月轮边。",
        "华堂静，",
        "松风竹雪，",
        "金鼎沸湲潺。",
        "门阑。",
        "车马动，",
        "扶黄籍白，",
        "小袖高鬟。",
        "渐胸里轮囷，",
        "肺腑生寒。",
        "唤起谪仙醉倒，",
        "翻湖海、倾泻涛澜。",
        "笙歌散，",
        "风帘月幕，",
        "禅榻鬓丝斑。"
      ]
    },
    {
      "_id": null,
      "Name": "罗敷媚·采桑子",
      "PoetId": "e2d097c3b31e44feb3cb26ebbe52290e",
      "PoetName": "陈师道",
      "Form": "词",
      "Tags": [
        "宋代",
        "陈师道"
      ],
      "Contents": [
        "芙蓉不借韶华助，",
        "故著缃黄。",
        "宿面留妆。",
        "不出寒花只暂香。",
        "伤春不尽悲秋苦，",
        "落蕊浮觞。",
        "知在谁傍。",
        "一笑盈盈百种芳。"
      ]
    },
    {
      "_id": null,
      "Name": "菩萨蛮",
      "PoetId": "e2d097c3b31e44feb3cb26ebbe52290e",
      "PoetName": "陈师道",
      "Form": "词",
      "Tags": [
        "宋代",
        "陈师道"
      ],
      "Contents": [
        "喧喧车马西郊道。",
        "临行更觉人情好。",
        "住有一年情。",
        "去留千载名。",
        "离歌声欲尽。",
        "只作常时听。",
        "天上玉堂东。",
        "阳春是梦中。"
      ]
    },
    {
      "_id": null,
      "Name": "虞美人",
      "PoetId": "e2d097c3b31e44feb3cb26ebbe52290e",
      "PoetName": "陈师道",
      "Form": "词",
      "Tags": [
        "宋代",
        "陈师道"
      ],
      "Contents": [
        "城南观阁连云起。",
        "形像丹青里。",
        "使君笳鼓渡江来。",
        "尽带江南春色、放春回。",
        "青春欲住风催去。",
        "流水花无数。",
        "尊前触目一番新。",
        "只有玉楼明月、记游人。"
      ]
    },
    {
      "_id": null,
      "Name": "蝶恋花",
      "PoetId": "e2d097c3b31e44feb3cb26ebbe52290e",
      "PoetName": "陈师道",
      "Form": "词",
      "Tags": [
        "宋代",
        "陈师道"
      ],
      "Contents": [
        "九里山前千里路。",
        "流水无情，",
        "只送行人去。",
        "路转河回寒日暮。",
        "连峰不许重回顾。",
        "水解随人花却住。",
        "衾冷香销，",
        "但有残妆污。",
        "泪入长江空几许。",
        "双洪一抹无寻处。"
      ]
    },
    {
      "_id": null,
      "Name": "西江月",
      "PoetId": "e2d097c3b31e44feb3cb26ebbe52290e",
      "PoetName": "陈师道",
      "Form": "词",
      "Tags": [
        "宋代",
        "陈师道"
      ],
      "Contents": [
        "叶叶枝枝绿暗，",
        "重重密密红滋。",
        "芳心应恨赏春迟。",
        "不会春工著意。",
        "晚照酒生娇面，",
        "新妆睡污胭脂。",
        "凭将双叶寄相思。",
        "与看钗头何似。"
      ]
    },
    {
      "_id": null,
      "Name": "踏莎行",
      "PoetId": "e2d097c3b31e44feb3cb26ebbe52290e",
      "PoetName": "陈师道",
      "Form": "词",
      "Tags": [
        "宋代",
        "陈师道"
      ],
      "Contents": [
        "红上花梢，",
        "风传梅信。",
        "青春欲动群芳竞。",
        "林声鸟语带馀寒，",
        "江光野色开游径。",
        "乍雨还晴，",
        "喧寒不定。",
        "重门深院帘帷静。",
        "又还日日唤愁生，",
        "到谁准拟风流病。"
      ]
    }
  ]
}