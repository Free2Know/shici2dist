{
  "_id": "1bbd150ad9e349549ce07bd987f27463",
  "Name": "汪晫",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "如梦令",
      "PoetId": "1bbd150ad9e349549ce07bd987f27463",
      "PoetName": "汪晫",
      "Form": "词",
      "Tags": [
        "宋代",
        "汪晫"
      ],
      "Contents": [
        "一只船儿没赛。",
        "七十六年装载。",
        "把柁更须牢，",
        "风饱蒲帆轻快。",
        "无碍。",
        "无碍。",
        "匹似子猷访戴。"
      ]
    },
    {
      "_id": null,
      "Name": "念奴娇",
      "PoetId": "1bbd150ad9e349549ce07bd987f27463",
      "PoetName": "汪晫",
      "Form": "词",
      "Tags": [
        "宋代",
        "汪晫"
      ],
      "Contents": [
        "相逢草草，",
        "共吟诗、同醉杯中之物。",
        "评论三王讥五霸，",
        "谈辩喧哗邻壁。",
        "敲缺唾壶，",
        "击残如意，",
        "妙语飞华雪。",
        "无能为也，",
        "如何对此三杰。",
        "看取东野诗成，",
        "南昌书就，",
        "奈征车催发。",
        "後夜山深何处宿，",
        "红豆寒灯明灭。",
        "一老堪怜，",
        "两生未起，",
        "应念星星发。",
        "风传佳话，",
        "花村无犬惊月。"
      ]
    },
    {
      "_id": null,
      "Name": "水调歌头",
      "PoetId": "1bbd150ad9e349549ce07bd987f27463",
      "PoetName": "汪晫",
      "Form": "词",
      "Tags": [
        "宋代",
        "汪晫"
      ],
      "Contents": [
        "落日水亭静，",
        "藕叶胜花香。",
        "时贤飞盖，",
        "松间喝道挟胡床。",
        "暑气林深不受，",
        "山色晚来逾好，",
        "顿觉酒尊凉。",
        "妙语发天籁，",
        "幽眇亦张皇。",
        "射者中，",
        "弈者胜，",
        "兴悠长。",
        "佳人雪藕，",
        "更调冰水赛寒浆。",
        "惊饵游鱼深逝，",
        "带箭山禽高举，",
        "此话要商量。",
        "溪上采菱女，",
        "三五傍垂杨。"
      ]
    },
    {
      "_id": null,
      "Name": "江城子",
      "PoetId": "1bbd150ad9e349549ce07bd987f27463",
      "PoetName": "汪晫",
      "Form": "词",
      "Tags": [
        "宋代",
        "汪晫"
      ],
      "Contents": [
        "可是东风、当日欠商量。",
        "百紫千红春富贵，",
        "无半点，",
        "似渠香。"
      ]
    },
    {
      "_id": null,
      "Name": "沁园春",
      "PoetId": "1bbd150ad9e349549ce07bd987f27463",
      "PoetName": "汪晫",
      "Form": "词",
      "Tags": [
        "宋代",
        "汪晫"
      ],
      "Contents": [
        "民吾同胞，",
        "剖破藩篱，",
        "元是大家。",
        "故见之诰诏，",
        "视如子弟，",
        "谆勤恳切，",
        "悃愊无华。",
        "孝悌力田，",
        "职当劝相，",
        "起早非干为看花。",
        "亲酌酒，",
        "老农唯诺，",
        "句句仁芽。",
        "晓来犹觉寒些。",
        "看雨湿风吹旗□斜。",
        "笑吾生八十，",
        "尽谙农事，",
        "公筵既彻，",
        "更共烹茶。",
        "高唱豳风，",
        "敬酬令尹，",
        "王道桑麻乐有涯。",
        "春务急，",
        "见溪头杨柳，",
        "已可藏鸦。"
      ]
    },
    {
      "_id": null,
      "Name": "蝶恋花",
      "PoetId": "1bbd150ad9e349549ce07bd987f27463",
      "PoetName": "汪晫",
      "Form": "词",
      "Tags": [
        "宋代",
        "汪晫"
      ],
      "Contents": [
        "午夜凉生风不住。",
        "河汉无声，",
        "时见疏星度。",
        "佳客伴君知未去。",
        "对床只欠潇潇雨。",
        "素月四更山外吐。",
        "金鸭慵添，",
        "消尽沈烟缕。",
        "料想玉楼人念处。",
        "归舟日望荷花浦。"
      ]
    },
    {
      "_id": null,
      "Name": "西江月",
      "PoetId": "1bbd150ad9e349549ce07bd987f27463",
      "PoetName": "汪晫",
      "Form": "词",
      "Tags": [
        "宋代",
        "汪晫"
      ],
      "Contents": [
        "千缕柳丝犹嫩，",
        "一星榆火初明。",
        "载将新意寿幽人。",
        "红袖持杯劝尽。",
        "老鹤自偏野性，",
        "沙鸥难比轻身。",
        "殷勤多谢祝长春。",
        "一笑东风夜静。"
      ]
    },
    {
      "_id": null,
      "Name": "贺新郎",
      "PoetId": "1bbd150ad9e349549ce07bd987f27463",
      "PoetName": "汪晫",
      "Form": "词",
      "Tags": [
        "宋代",
        "汪晫"
      ],
      "Contents": [
        "夜对灯花语。",
        "且随宜、果盘草草，",
        "两三杯数。",
        "翠玉环中园五亩，",
        "自唱山歌自舞。",
        "况今夜、尊前无暑。",
        "何用食前须方丈，",
        "更後车、何用婵娟女。",
        "这闲福，",
        "自心许。",
        "蓼花芦叶纷江渚。",
        "有沙边、寒蛩吟透，",
        "梧桐秋雨。",
        "羡甚满堂金玉富，",
        "未可学人渔取。",
        "怕天也、未曾相与。",
        "豹遁蛟藏泉可濯，",
        "有鬼神、呵护盘之阻。",
        "鲜可食，",
        "脍银缕。"
      ]
    },
    {
      "_id": null,
      "Name": "鹧鸪词·瑞鹧鸪",
      "PoetId": "1bbd150ad9e349549ce07bd987f27463",
      "PoetName": "汪晫",
      "Form": "七律",
      "Tags": [
        "宋代",
        "汪晫"
      ],
      "Contents": [
        "伤时怀抱不胜愁。",
        "野水粼粼绿遍洲。",
        "满地落花春病酒，",
        "一帘明月夜登楼。",
        "明眸皓齿人难得，",
        "寒食清明事又休。",
        "只是鹧鸪三两曲，",
        "等闲白了几人头。"
      ]
    }
  ]
}