{
  "_id": "667e6bbf958b4a6284bdb0615c53c33a",
  "Name": "司马槱",
  "Description": "司马槱（？-？） 字才仲，陕州（今山西夏县）人。司马光侄孙。元佑六年（1091）为河中府司理参军，应贤良方正能直言极谏科，入第五等，赐同进士出身，堂除初等职官。存词两首。",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "河传",
      "PoetId": "667e6bbf958b4a6284bdb0615c53c33a",
      "PoetName": "司马槱",
      "Form": "词",
      "Tags": [
        "宋代",
        "司马槱"
      ],
      "Contents": [
        "银河漾漾。",
        "正桐飞露井，",
        "寒生斗帐。",
        "芳草梦惊，",
        "人忆高唐惆怅。",
        "感离愁，",
        "甚情况。",
        "春风二月桃花浪。",
        "扁舟征棹，",
        "又过吴江上。",
        "人去雁回，",
        "千里风云相望。",
        "倚江楼，",
        "倍凄怆。"
      ]
    },
    {
      "_id": null,
      "Name": "黄金缕·蝶恋花",
      "PoetId": "667e6bbf958b4a6284bdb0615c53c33a",
      "PoetName": "司马槱",
      "Form": "词",
      "Tags": [
        "宋代",
        "司马槱"
      ],
      "Contents": [
        "家在钱塘江上住。",
        "花落花开，",
        "不管年华度。",
        "燕子又将春色去。",
        "纱窗一阵黄昏雨。",
        "斜插犀梳云半吐。",
        "檀板清歌，",
        "唱彻黄金缕。",
        "望断云行无去处。",
        "梦回明月生春浦。"
      ]
    }
  ]
}