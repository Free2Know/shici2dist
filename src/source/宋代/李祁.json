{
  "_id": "0b1311384a85441a81948c36f09ece5a",
  "Name": "李祁",
  "Description": "李祁，字萧远，雍丘（今河南杞县）人。生卒年均不详。登进士，官至尚书郎。宋",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "减字木兰花",
      "PoetId": "0b1311384a85441a81948c36f09ece5a",
      "PoetName": "李祁",
      "Form": "词",
      "Tags": [
        "宋代",
        "李祁"
      ],
      "Contents": [
        "梨花院宇。",
        "澹月倾云初过雨。",
        "一枝轻寒。",
        "梦入西瑶小道山。",
        "花深人静。",
        "帘锁御香清昼永。",
        "红药阑干。",
        "玉案春风窈窕间。"
      ]
    },
    {
      "_id": null,
      "Name": "南歌子",
      "PoetId": "0b1311384a85441a81948c36f09ece5a",
      "PoetName": "李祁",
      "Form": "词",
      "Tags": [
        "宋代",
        "李祁"
      ],
      "Contents": [
        "袅袅秋风起，",
        "萧萧败叶声。",
        "岳阳楼上听哀筝。",
        "楼下凄凉江月、为谁明。",
        "雾雨沈云梦，",
        "烟波渺洞庭。",
        "可怜无处问湘灵。",
        "只有无情江水、绕孤城。"
      ]
    },
    {
      "_id": null,
      "Name": "如梦令",
      "PoetId": "0b1311384a85441a81948c36f09ece5a",
      "PoetName": "李祁",
      "Form": "词",
      "Tags": [
        "宋代",
        "李祁"
      ],
      "Contents": [
        "不见玉人清晓。",
        "长啸一声云杪。",
        "碧水满阑塘，",
        "竹外一枝风袅。",
        "奇妙。",
        "奇妙。",
        "半夜山空月皎。"
      ]
    },
    {
      "_id": null,
      "Name": "朝中措",
      "PoetId": "0b1311384a85441a81948c36f09ece5a",
      "PoetName": "李祁",
      "Form": "词",
      "Tags": [
        "宋代",
        "李祁"
      ],
      "Contents": [
        "郎官湖上探春回。",
        "初见照江梅。",
        "过尽竹溪流水，",
        "无人知道花开。",
        "佳人何处，",
        "江南梦远，",
        "殊未归来。",
        "唤取小丛教看，",
        "隔江烟雨楼台。"
      ]
    },
    {
      "_id": null,
      "Name": "水龙吟",
      "PoetId": "0b1311384a85441a81948c36f09ece5a",
      "PoetName": "李祁",
      "Form": "词",
      "Tags": [
        "宋代",
        "李祁"
      ],
      "Contents": [
        "碧山横绕清湖，",
        "茂林秀麓波光里。",
        "南宫老大，",
        "西洲漂荡，",
        "危亭重倚。",
        "雨步云行，",
        "饵风饮雾，",
        "平生游戏。",
        "笑此中空洞，",
        "都无一物，",
        "有神妙、浩然气。",
        "扫尽云南梦北，",
        "看三江五湖秋水。",
        "狂歌两解，",
        "清尊一举，",
        "超然千里。",
        "江汉苍茫，",
        "故人何处，",
        "山川良是。",
        "待白苹露下，",
        "青天月上，",
        "约骑鲸起。"
      ]
    },
    {
      "_id": null,
      "Name": "浪淘沙",
      "PoetId": "0b1311384a85441a81948c36f09ece5a",
      "PoetName": "李祁",
      "Form": "七律",
      "Tags": [
        "宋代",
        "李祁"
      ],
      "Contents": [
        "拍手趁西风。",
        "惊起乖龙。",
        "青山绿水古今同。",
        "唯有一轮山上月，",
        "长照江中。",
        "一点落金钟。",
        "浑似虚空。",
        "道人不住有云峰。",
        "但是人家清酒瓮，",
        "行处相逢。"
      ]
    },
    {
      "_id": null,
      "Name": "点绛唇",
      "PoetId": "0b1311384a85441a81948c36f09ece5a",
      "PoetName": "李祁",
      "Form": "词",
      "Tags": [
        "宋代",
        "李祁"
      ],
      "Contents": [
        "楼下清歌，",
        "水流歌断春风暮。",
        "梦云烟树。",
        "依约江南路。",
        "碧水黄沙，",
        "梦到寻梅处。",
        "花无数。",
        "问花无语。",
        "明月随人去。"
      ]
    },
    {
      "_id": null,
      "Name": "西江月",
      "PoetId": "0b1311384a85441a81948c36f09ece5a",
      "PoetName": "李祁",
      "Form": "词",
      "Tags": [
        "宋代",
        "李祁"
      ],
      "Contents": [
        "拾翠亭前水满，",
        "郎官湖上春回。",
        "仪龙新碾试琼杯。",
        "更见春江有味。",
        "拄杖行穿翠篠，",
        "吹花醉绕江梅。",
        "故园心事老相催。",
        "此意陶潜能会。"
      ]
    },
    {
      "_id": null,
      "Name": "醉桃源·阮郎归",
      "PoetId": "0b1311384a85441a81948c36f09ece5a",
      "PoetName": "李祁",
      "Form": "词",
      "Tags": [
        "宋代",
        "李祁"
      ],
      "Contents": [
        "春风碧水满郎湖。",
        "水清梅影疏。",
        "渡江桃叶酒家垆。",
        "髻鬟云样梳。",
        "吹玉蕊，",
        "饮琼腴。",
        "不须红袖扶。",
        "少年随意数花须。",
        "老来心已无。"
      ]
    },
    {
      "_id": null,
      "Name": "阮郎归",
      "PoetId": "0b1311384a85441a81948c36f09ece5a",
      "PoetName": "李祁",
      "Form": "词",
      "Tags": [
        "宋代",
        "李祁"
      ],
      "Contents": [
        "校书学士小蓬山。",
        "新参玉笋班。",
        "买花归去五湖间。",
        "浣花龙尾湾。"
      ]
    },
    {
      "_id": null,
      "Name": "青玉案",
      "PoetId": "0b1311384a85441a81948c36f09ece5a",
      "PoetName": "李祁",
      "Form": "词",
      "Tags": [
        "宋代",
        "李祁"
      ],
      "Contents": [
        "绿琐窗纱明月透。",
        "正清梦、莺啼柳。",
        "碧井银瓶鸣玉甃。",
        "翔鸾妆样，",
        "粲花衫绣。",
        "分付春风手。",
        "喜入秋波娇欲溜。",
        "脉脉青山两眉秀。",
        "玉枕春寒郎知否。",
        "归来留取，",
        "御香襟袖。",
        "同饮酴醿酒。"
      ]
    },
    {
      "_id": null,
      "Name": "鹊桥仙",
      "PoetId": "0b1311384a85441a81948c36f09ece5a",
      "PoetName": "李祁",
      "Form": "词",
      "Tags": [
        "宋代",
        "李祁"
      ],
      "Contents": [
        "春阴淡淡，",
        "春波渺渺，",
        "帘卷花稍香雾。",
        "小舟谁在落梅村，",
        "正梦绕、清溪烟雨。",
        "碧山学士，",
        "云房娇小，",
        "须要五湖同去。",
        "桃花流水鳜鱼肥，",
        "恰趁得、江天佳处。"
      ]
    }
  ]
}