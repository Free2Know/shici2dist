{
  "_id": "109468fc87c04278a25b8af88ad26e33",
  "Name": "李仲光",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "百字令·念奴娇",
      "PoetId": "109468fc87c04278a25b8af88ad26e33",
      "PoetName": "李仲光",
      "Form": "词",
      "Tags": [
        "宋代",
        "李仲光"
      ],
      "Contents": [
        "小红开也，",
        "问韶华、今年何事春早。",
        "尽道福星临照久，",
        "勾引东风仙岛。",
        "一点恩光，",
        "列城生意，",
        "万物无枯槁。",
        "圜扉深处，",
        "也应满地芳草。",
        "却怪有脚阳春，",
        "如何移向崆峒了。",
        "父老牵衣留不住，",
        "只有攀援遮道。",
        "翠柏杯中，",
        "蟠桃花下，",
        "君看朱颜好。",
        "路人遥指，",
        "他年黄阁元老。"
      ]
    },
    {
      "_id": null,
      "Name": "鹊桥仙",
      "PoetId": "109468fc87c04278a25b8af88ad26e33",
      "PoetName": "李仲光",
      "Form": "七律",
      "Tags": [
        "宋代",
        "李仲光"
      ],
      "Contents": [
        "焚香清坐，",
        "呼童瀹茗，",
        "聊当一杯春酒。",
        "不须歌舞倩红裙，",
        "为祝百千长寿。",
        "诗书万卷，",
        "绮琴三弄，",
        "更有新词千首。",
        "从今日日与遨游，",
        "便是天长地久。"
      ]
    }
  ]
}