{
  "_id": "192fe21104b34ce888fc9b9e2282f2a7",
  "Name": "赵希蓬",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "南歌子",
      "PoetId": "192fe21104b34ce888fc9b9e2282f2a7",
      "PoetName": "赵希蓬",
      "Form": "词",
      "Tags": [
        "宋代",
        "赵希蓬"
      ],
      "Contents": [
        "玉立亭亭树，",
        "水澌小小池。",
        "园林遍地幻珍奇。",
        "战罢奇鳞无数、满天飞。",
        "云冻风威惨，",
        "天低月色微。",
        "红绡暖帐浅斟时。",
        "那更樽前清韵、听歌儿。"
      ]
    },
    {
      "_id": null,
      "Name": "水调歌头",
      "PoetId": "192fe21104b34ce888fc9b9e2282f2a7",
      "PoetName": "赵希蓬",
      "Form": "词",
      "Tags": [
        "宋代",
        "赵希蓬"
      ],
      "Contents": [
        "熟见蟠桃几，",
        "岁阅大椿千。",
        "鞭鸾间出簇拥，",
        "仙仗蔼丝弦。",
        "落尽纨罗习气，",
        "都把诗书酝籍，",
        "忧念到闾阎。",
        "人物降崧岳，",
        "文采焕奎躔。",
        "抟扶摇，",
        "游汗漫，",
        "气飘然。",
        "珠曹莲区区，",
        "州县步难淹。",
        "鹗荐交腾当路，",
        "凤诏飞来伊夕，",
        "称寿萃群仙。",
        "事业登黄阁，",
        "图绘上凌烟。"
      ]
    },
    {
      "_id": null,
      "Name": "渔家傲",
      "PoetId": "192fe21104b34ce888fc9b9e2282f2a7",
      "PoetName": "赵希蓬",
      "Form": "词",
      "Tags": [
        "宋代",
        "赵希蓬"
      ],
      "Contents": [
        "怪见台星离紫极。",
        "果然揆左还虚席。",
        "明日人间逢七夕。",
        "真难得。",
        "生贤特也涓良日。",
        "飣坐侯鲭人罕识。",
        "流璃都把宾筵秩。",
        "寿祝乔松谁与敌。",
        "珠落绎。",
        "樽前一列金钗十。"
      ]
    },
    {
      "_id": null,
      "Name": "满江红",
      "PoetId": "192fe21104b34ce888fc9b9e2282f2a7",
      "PoetName": "赵希蓬",
      "Form": "词",
      "Tags": [
        "宋代",
        "赵希蓬"
      ],
      "Contents": [
        "干结青铜，",
        "根走石、参天古柏。",
        "最好是、苍阴不怕，",
        "火云如血。",
        "雪里直疑神物护，",
        "雨馀任待霜皮湿。",
        "但只愁、涧底老风烟，",
        "无人识。",
        "栋梁用，",
        "知难缺。",
        "轮囷辈，",
        "俱非匹。",
        "望长松万丈，",
        "徂徕山北，",
        "一种刚姿雕样劲，",
        "共扶大厦翬斯翼。",
        "便作舟、归去也何愁，",
        "蓬莱隔。"
      ]
    },
    {
      "_id": null,
      "Name": "瑞鹧鸪",
      "PoetId": "192fe21104b34ce888fc9b9e2282f2a7",
      "PoetName": "赵希蓬",
      "Form": "七律",
      "Tags": [
        "宋代",
        "赵希蓬"
      ],
      "Contents": [
        "长亭无路对孤斟。",
        "自古离家三日情。",
        "慷慨要酬平昔志，",
        "猖狂休起少年心。",
        "兰闺寂寂空回首，",
        "松盖亭亭认去程。",
        "展转清宵成不寐，",
        "巫山有梦几时成。"
      ]
    },
    {
      "_id": null,
      "Name": "菩萨蛮",
      "PoetId": "192fe21104b34ce888fc9b9e2282f2a7",
      "PoetName": "赵希蓬",
      "Form": "词",
      "Tags": [
        "宋代",
        "赵希蓬"
      ],
      "Contents": [
        "慧刀挥处人头落。",
        "虹霓万道冲云脚。",
        "灭尽我人心，",
        "何劳向外寻。",
        "白莲生火里，",
        "法忍无生死。",
        "忍辱两皆空，",
        "龟毛兔角同。"
      ]
    },
    {
      "_id": null,
      "Name": "霜天晓角",
      "PoetId": "192fe21104b34ce888fc9b9e2282f2a7",
      "PoetName": "赵希蓬",
      "Form": "词",
      "Tags": [
        "宋代",
        "赵希蓬"
      ],
      "Contents": [
        "枕痕如斫。",
        "一线红生肉。",
        "睡起娇羞无语，",
        "远山坐对横轴。",
        "烧香频祷祝。",
        "偷把简儿读。",
        "字在那人何在，",
        "泪珠飞下蔌蔌。"
      ]
    }
  ]
}