{
  "_id": "75bb22c1b21e4ccf943d01c773fa9113",
  "Name": "陈瓘",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "一落索",
      "PoetId": "75bb22c1b21e4ccf943d01c773fa9113",
      "PoetName": "陈瓘",
      "Form": "词",
      "Tags": [
        "宋代",
        "陈瓘"
      ],
      "Contents": [
        "体上衣裳云作缕。",
        "不论寒暑。",
        "世间多少老婆禅，",
        "犹苦问、台山路。",
        "堪笑庞翁无趣。",
        "临行却住。",
        "古人公案不须论，",
        "还了得、如今否。"
      ]
    },
    {
      "_id": null,
      "Name": "临江仙",
      "PoetId": "75bb22c1b21e4ccf943d01c773fa9113",
      "PoetName": "陈瓘",
      "Form": "词",
      "Tags": [
        "宋代",
        "陈瓘"
      ],
      "Contents": [
        "闻道洛阳花正好，",
        "家家庭户春风。",
        "道人饮去百壶空。",
        "年年花下醉，",
        "看谢几番红。",
        "此别又从何处去，",
        "风萍一任西东。",
        "语声虽异笑声同。",
        "一轮深夜月，",
        "何处不相逢。"
      ]
    },
    {
      "_id": null,
      "Name": "减字木兰花",
      "PoetId": "75bb22c1b21e4ccf943d01c773fa9113",
      "PoetName": "陈瓘",
      "Form": "词",
      "Tags": [
        "宋代",
        "陈瓘"
      ],
      "Contents": [
        "华胥月色。",
        "万水千山同一白。",
        "南北相望。",
        "独醉香山旧草堂。",
        "淮岑妙境。",
        "十载醺酣犹未醒。",
        "一腹便便。",
        "也读春秋也爱眠。"
      ]
    },
    {
      "_id": null,
      "Name": "卜算子",
      "PoetId": "75bb22c1b21e4ccf943d01c773fa9113",
      "PoetName": "陈瓘",
      "Form": "词",
      "Tags": [
        "宋代",
        "陈瓘"
      ],
      "Contents": [
        "身如一叶舟，",
        "万事潮头起。",
        "水长船高一任伊，",
        "来往洪涛里。",
        "潮落又潮生，",
        "今古长如此。",
        "後夜开尊独酌时，",
        "月满人千里。"
      ]
    },
    {
      "_id": null,
      "Name": "满庭芳",
      "PoetId": "75bb22c1b21e4ccf943d01c773fa9113",
      "PoetName": "陈瓘",
      "Form": "词",
      "Tags": [
        "宋代",
        "陈瓘"
      ],
      "Contents": [
        "槁木形骸，",
        "浮云身世，",
        "一年两到京华。",
        "又还乘兴，",
        "闲看洛阳花。",
        "闻道鞓红最好，",
        "春归後、终委泥沙。",
        "忘言处，",
        "花开花谢，",
        "不似我生涯。",
        "年华。",
        "留不住，",
        "饥飡困寝，",
        "触处为家。",
        "这一轮明月，",
        "本自无瑕。",
        "随分冬裘夏葛，",
        "都不会、赤水黄芽。",
        "谁知我，",
        "春风一拐，",
        "谈笑有丹砂。"
      ]
    },
    {
      "_id": null,
      "Name": "蓦山溪",
      "PoetId": "75bb22c1b21e4ccf943d01c773fa9113",
      "PoetName": "陈瓘",
      "Form": "词",
      "Tags": [
        "宋代",
        "陈瓘"
      ],
      "Contents": [
        "扁舟东去，",
        "极目沧波渺。",
        "千古送残红，",
        "到如今、东流未了。",
        "午潮方去，",
        "江月照还生，",
        "千帆起，",
        "玉绳低，",
        "枕上莺声晓。",
        "锦囊佳句，",
        "韵压池塘草。",
        "声遏去年云，",
        "恼离怀、馀音缭绕。",
        "倚楼看镜，",
        "此意与谁论，",
        "一重水，",
        "一重山，",
        "目断令人老。"
      ]
    },
    {
      "_id": null,
      "Name": "蝶恋花",
      "PoetId": "75bb22c1b21e4ccf943d01c773fa9113",
      "PoetName": "陈瓘",
      "Form": "词",
      "Tags": [
        "宋代",
        "陈瓘"
      ],
      "Contents": [
        "有个胡儿模样别。",
        "满颔髭须，",
        "生得浑如漆。",
        "见说近来头也白。",
        "髭须那得长长黑。",
        "□□□□□□□。",
        "籋子镊来，",
        "须有千堆雪。",
        "莫向细君容易说。",
        "恐他嫌你将伊摘。"
      ]
    },
    {
      "_id": null,
      "Name": "醉蓬莱",
      "PoetId": "75bb22c1b21e4ccf943d01c773fa9113",
      "PoetName": "陈瓘",
      "Form": "词",
      "Tags": [
        "宋代",
        "陈瓘"
      ],
      "Contents": [
        "问东州何处，",
        "境胜人幽，",
        "两俱难得。",
        "狼山相望，",
        "有高堂千尺。",
        "妙曲轰空，",
        "彩云翻袖，",
        "乐奏壶天长日。",
        "笑我飘然，",
        "蓬窗竹户，",
        "只延山色。",
        "拟棹觥船，",
        "径冲花浪，",
        "直造雕筵，",
        "共醺仙液。",
        "仍乞蟠桃，",
        "向庐山亲植。",
        "未举江帆，",
        "早逢淮雁，",
        "问故人踪迹。",
        "远老池边，",
        "陶翁琴里，",
        "此情何极。"
      ]
    },
    {
      "_id": null,
      "Name": "阮郎归",
      "PoetId": "75bb22c1b21e4ccf943d01c773fa9113",
      "PoetName": "陈瓘",
      "Form": "词",
      "Tags": [
        "宋代",
        "陈瓘"
      ],
      "Contents": [
        "从来多唱杜鹃辞。",
        "如今真个归。",
        "健帆笑里落湖西。",
        "回看江浪飞。",
        "说情话，",
        "复何疑。",
        "临流应赋诗。",
        "引觞自酌更何之。",
        "心闲光景迟。"
      ]
    },
    {
      "_id": null,
      "Name": "青玉案",
      "PoetId": "75bb22c1b21e4ccf943d01c773fa9113",
      "PoetName": "陈瓘",
      "Form": "词",
      "Tags": [
        "宋代",
        "陈瓘"
      ],
      "Contents": [
        "碧空暗淡同云绕。",
        "渐枕上、风声峭。",
        "明透纱窗天欲晓。",
        "珠帘才卷，",
        "美人惊报，",
        "一夜青山老。",
        "使君留客金尊倒。",
        "正千里琼瑶未经扫。",
        "欺压梅花春信早。",
        "十分农事，",
        "满城和气，",
        "管取明年好。"
      ]
    }
  ]
}