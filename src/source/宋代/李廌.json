{
  "_id": "cbe8f970b0814b9582e6e413eb60d555",
  "Name": "李廌",
  "Description": "李廌（zhì）字方叔，华州（今陕西华县）人。父李惇与苏轼同年举进士。他曾以",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "品令",
      "PoetId": "cbe8f970b0814b9582e6e413eb60d555",
      "PoetName": "李廌",
      "Form": "词",
      "Tags": [
        "宋代",
        "李廌"
      ],
      "Contents": [
        "唱歌须是，",
        "玉人檀口，",
        "皓齿冰肤。",
        "意传心事，",
        "语娇声颤，",
        "字如贯珠。",
        "老翁虽是解歌，",
        "无奈雪鬓霜须。",
        "大家且道，",
        "是伊模样，",
        "怎如念奴。"
      ]
    },
    {
      "_id": null,
      "Name": "清平乐",
      "PoetId": "cbe8f970b0814b9582e6e413eb60d555",
      "PoetName": "李廌",
      "Form": "词",
      "Tags": [
        "宋代",
        "李廌"
      ],
      "Contents": [
        "落梅呜咽。",
        "暗淡城头月。",
        "吹满江山惊梦蝶。",
        "唤起画楼伤别。",
        "帘风轻触银钩。",
        "梧桐玉露新秋。",
        "底事琐窗深夜，",
        "素娥常伴人愁。"
      ]
    },
    {
      "_id": null,
      "Name": "菩萨蛮",
      "PoetId": "cbe8f970b0814b9582e6e413eb60d555",
      "PoetName": "李廌",
      "Form": "词",
      "Tags": [
        "宋代",
        "李廌"
      ],
      "Contents": [
        "城阴犹有松间雪。",
        "松间暗淡城头月。",
        "月下几枝梅。",
        "为谁今夜开。",
        "尊前簪素发。",
        "自拥繁枝折。",
        "疑是在瑶台。",
        "宝灯携手来。"
      ]
    },
    {
      "_id": null,
      "Name": "虞美人令·虞美人",
      "PoetId": "cbe8f970b0814b9582e6e413eb60d555",
      "PoetName": "李廌",
      "Form": "词",
      "Tags": [
        "宋代",
        "李廌"
      ],
      "Contents": [
        "玉阑干外清江浦。",
        "渺渺天涯雨。",
        "好风如扇雨如帘。",
        "时见岸花汀草、涨痕添。",
        "青林枕上关山路。",
        "卧想乘鸾处。",
        "碧芜千里信悠悠。",
        "惟有霎时凉梦、到南州。"
      ]
    }
  ]
}