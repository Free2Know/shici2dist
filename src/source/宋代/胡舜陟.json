{
  "_id": "bdd1fd92248b4b94b6b21f8fd1170e1a",
  "Name": "胡舜陟",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "感皇恩",
      "PoetId": "bdd1fd92248b4b94b6b21f8fd1170e1a",
      "PoetName": "胡舜陟",
      "Form": "词",
      "Tags": [
        "宋代",
        "胡舜陟"
      ],
      "Contents": [
        "乞得梦中身，",
        "归栖云水。",
        "始觉精神自家底。",
        "峭帆轻棹，",
        "时与白鸥游戏。",
        "畏途都不管，",
        "风波起。",
        "光景如梭，",
        "人生浮脆。",
        "百岁何妨尽沈醉。",
        "卧龙多事，",
        "谩说三分奇计。",
        "算来争似我，",
        "长昏睡。"
      ]
    },
    {
      "_id": null,
      "Name": "渔家傲",
      "PoetId": "bdd1fd92248b4b94b6b21f8fd1170e1a",
      "PoetName": "胡舜陟",
      "Form": "词",
      "Tags": [
        "宋代",
        "胡舜陟"
      ],
      "Contents": [
        "几日北风江海立。",
        "千车万马鏖声急。",
        "短棹峭寒欺酒力。",
        "飞雨息。",
        "琼花细细穿窗隙。",
        "我本绿蓑青箬笠。",
        "浮家泛宅烟波逸。",
        "渚鹭沙鸥多旧识。",
        "行未得。",
        "高歌与尔相寻觅。"
      ]
    }
  ]
}