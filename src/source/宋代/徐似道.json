{
  "_id": "698d54883cab4a6f815de5635bbeaf00",
  "Name": "徐似道",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "一剪梅·一翦梅",
      "PoetId": "698d54883cab4a6f815de5635bbeaf00",
      "PoetName": "徐似道",
      "Form": "词",
      "Tags": [
        "宋代",
        "徐似道"
      ],
      "Contents": [
        "道学从来不则声。",
        "行也东铭。",
        "坐也西铭。",
        "爷娘死後更伶丁。",
        "也不看经。",
        "也不斋僧。",
        "却言渊子太狂生。",
        "行也轻轻。",
        "坐也轻轻。",
        "他年青史总无名。",
        "你也能亨。",
        "我也能亨。"
      ]
    },
    {
      "_id": null,
      "Name": "浪淘沙",
      "PoetId": "698d54883cab4a6f815de5635bbeaf00",
      "PoetName": "徐似道",
      "Form": "七律",
      "Tags": [
        "宋代",
        "徐似道"
      ],
      "Contents": [
        "风紧浪淘生。",
        "蛟吼鼍鸣。",
        "家人睡著怕人惊。",
        "只有一翁扪虱坐，",
        "依约三更。",
        "雪又打残灯。",
        "欲暗还明。",
        "有谁知我此时情。",
        "独对梅花倾一盏，",
        "还又诗成。"
      ]
    },
    {
      "_id": null,
      "Name": "瑞鹤仙令·临江仙",
      "PoetId": "698d54883cab4a6f815de5635bbeaf00",
      "PoetName": "徐似道",
      "Form": "词",
      "Tags": [
        "宋代",
        "徐似道"
      ],
      "Contents": [
        "西子湖边春正好，",
        "输他公子王孙。",
        "落花香趁马蹄温。",
        "暖烟桃叶渡，",
        "晴日柳枝门。",
        "中有能诗狂处士，",
        "闲将一鹤随轩。",
        "百钱买只下湖船。",
        "就他弦管里，",
        "醉过杏花天。"
      ]
    },
    {
      "_id": null,
      "Name": "阮郎归",
      "PoetId": "698d54883cab4a6f815de5635bbeaf00",
      "PoetName": "徐似道",
      "Form": "词",
      "Tags": [
        "宋代",
        "徐似道"
      ],
      "Contents": [
        "茶寮山上一头陀。",
        "新来学者麽。",
        "蝤蛑螃蟹与乌螺。",
        "知他放几多。",
        "有一物，",
        "是蜂窝。",
        "姓牙名老婆。",
        "虽然无奈得它何。",
        "如何放得它。"
      ]
    }
  ]
}