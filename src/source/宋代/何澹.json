{
  "_id": "cdbf49918feb42f4aab92bca00877f8e",
  "Name": "何澹",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "桃源忆故人",
      "PoetId": "cdbf49918feb42f4aab92bca00877f8e",
      "PoetName": "何澹",
      "Form": "词",
      "Tags": [
        "宋代",
        "何澹"
      ],
      "Contents": [
        "拍堤芳草随人去。",
        "洞口山无重数。",
        "翦朝露成树。",
        "争晚渔翁住。",
        "今人忍听秦人语。",
        "只有花无今古。",
        "欲饮仙家寿醑。",
        "记取桥边路。"
      ]
    },
    {
      "_id": null,
      "Name": "满江红",
      "PoetId": "cdbf49918feb42f4aab92bca00877f8e",
      "PoetName": "何澹",
      "Form": "词",
      "Tags": [
        "宋代",
        "何澹"
      ],
      "Contents": [
        "乐禁初开，",
        "平地耸、海山清绝。",
        "千里内、欢声和气，",
        "可融霜雪。",
        "盛事终将椽笔记，",
        "新歌翻入梨园拍。",
        "道古来、南国做元宵，",
        "今宵别。",
        "灯万碗，",
        "花千结。",
        "星斗上，",
        "天浮月。",
        "向玉绳低处，",
        "笙箫高发。",
        "人物尽夸长乐郡，",
        "儿童争庆烧灯节。",
        "疑此身、清梦到华胥，",
        "朝金阙。"
      ]
    },
    {
      "_id": null,
      "Name": "鹧鸪天",
      "PoetId": "cdbf49918feb42f4aab92bca00877f8e",
      "PoetName": "何澹",
      "Form": "七律",
      "Tags": [
        "宋代",
        "何澹"
      ],
      "Contents": [
        "好景良辰造物悭。",
        "一年灯火遽摧残。",
        "雨淋夹道星千点，",
        "雪阻游人路九盘。",
        "停社舞，",
        "撤宾筵。",
        "谩烧银烛照金莲。",
        "不如我入香山社，",
        "一盏青灯说夜禅。"
      ]
    }
  ]
}