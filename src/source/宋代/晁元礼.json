{
  "_id": "021620f6cd4740de8b07362a031da3f9",
  "Name": "晁元礼",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "绿头鸭",
      "PoetId": "021620f6cd4740de8b07362a031da3f9",
      "PoetName": "晁元礼",
      "Form": "词",
      "Tags": [
        "宋代",
        "晁元礼"
      ],
      "Contents": [
        "晚云收，",
        "淡天一片琉璃。",
        "烂银盘、来从海底，",
        "皓色千里澄辉。",
        "莹无尘、素娥淡伫，",
        "静可数、丹桂参差。",
        "玉露初零，",
        "金风未凛，",
        "一年无似此佳时。",
        "露坐久、疏萤时度，",
        "乌鹊正南飞。",
        "瑶台冷，",
        "阑干凭暖，",
        "欲下迟迟。",
        "念佳人、音尘别后，",
        "对此应解相思。",
        "最关情、漏声正永，",
        "暗断肠、花阴偷移。",
        "料得来宵，",
        "清光未减，",
        "阴晴天气又争知。",
        "共凝恋、如今别后，",
        "还是隔年期。",
        "人强健，",
        "清尊素影，",
        "长愿相随。"
      ]
    }
  ]
}