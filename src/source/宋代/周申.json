{
  "_id": "c0697c271e5e491d97e752792b9e1f36",
  "Name": "周申",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "壶中天·念奴娇",
      "PoetId": "c0697c271e5e491d97e752792b9e1f36",
      "PoetName": "周申",
      "Form": "词",
      "Tags": [
        "宋代",
        "周申"
      ],
      "Contents": [
        "秋来两日，",
        "因个甚、乌鹊侵晨传喜。",
        "却是常娥亲姊妹，",
        "降作人间佳丽。",
        "黛柳长青，",
        "官梅稳衬，",
        "镜里春明媚。",
        "花颜难老，",
        "寿杯频劝浮蚁。",
        "闻道潇洒才郎，",
        "天庭试罢，",
        "名挂登科记。",
        "昨夜凉风新过雁，",
        "还有音书来寄。",
        "千万楼台，",
        "三千粉黛，",
        "今在谁家醉。",
        "归来欢笑，",
        "一床真个双美。"
      ]
    },
    {
      "_id": null,
      "Name": "沁园春",
      "PoetId": "c0697c271e5e491d97e752792b9e1f36",
      "PoetName": "周申",
      "Form": "词",
      "Tags": [
        "宋代",
        "周申"
      ],
      "Contents": [
        "瑞应柯山，",
        "昴宿储祥，",
        "嵩岳降神。",
        "羡堂堂玉莹，",
        "汪汪陂量，",
        "一襟风月，",
        "满腹经纶。",
        "试问丹砂，",
        "聊乘凫舃，",
        "来种锦江桃李春。",
        "弦歌地，",
        "看吏能绰著，",
        "荐墨争新。",
        "从兹大振家声。",
        "待京国来归专秉钧。",
        "想宸恩初拜，",
        "北门学士，",
        "都能尽道，",
        "东阁郎君。",
        "雨细丝轻，",
        "梅花金重，",
        "两荚宝阶呈瑞蓂。",
        "称觞庆，",
        "愿莱衣衮衮，",
        "长照庄椿。"
      ]
    }
  ]
}