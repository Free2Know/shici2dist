{
  "_id": "e9a2af17b68544f0b2936940285ea1f5",
  "Name": "家铉翁",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "念奴娇",
      "PoetId": "e9a2af17b68544f0b2936940285ea1f5",
      "PoetName": "家铉翁",
      "Form": "词",
      "Tags": [
        "宋代",
        "家铉翁"
      ],
      "Contents": [
        "南来数骑，",
        "问征尘、正是江头风恶。",
        "耿耿孤忠磨不尽，",
        "惟有老天知得。",
        "短棹浮淮。",
        "轻毡渡汉，",
        "回首觚棱泣。",
        "缄书欲上，",
        "惊传天外清跸。",
        "路人指示荒台，",
        "昔汉家使者，",
        "曾留行迹。",
        "我节君袍雪样明，",
        "俯仰都无愧色。",
        "送子先归，",
        "慈颜未老，",
        "三径有馀乐。",
        "逢人问我，",
        "为说肝肠如昨。"
      ]
    },
    {
      "_id": null,
      "Name": "水调歌头",
      "PoetId": "e9a2af17b68544f0b2936940285ea1f5",
      "PoetName": "家铉翁",
      "Form": "词",
      "Tags": [
        "宋代",
        "家铉翁"
      ],
      "Contents": [
        "瀛台居北界，",
        "觌面是重城。",
        "老龙蹲踞不动，",
        "潭影净无尘。",
        "此地高阳胜处，",
        "天付仙翁为主，",
        "那肯借闲人。",
        "暂挂西堂锡，",
        "仍同旦过宾。",
        "六年里，",
        "五迁舍，",
        "得比邻。",
        "儒馆豆笾於粲，",
        "弦诵有遗音。",
        "甚喜黄冠为侣，",
        "更得青衿来伴，",
        "应不叹飘零。",
        "夜宿东华榻，",
        "朝餐泮水芹。"
      ]
    }
  ]
}