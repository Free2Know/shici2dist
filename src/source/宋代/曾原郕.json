{
  "_id": "2caff3cbd54147f3ad95a877113b2369",
  "Name": "曾原郕",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "八声甘州",
      "PoetId": "2caff3cbd54147f3ad95a877113b2369",
      "PoetName": "曾原郕",
      "Form": "词",
      "Tags": [
        "宋代",
        "曾原郕"
      ],
      "Contents": [
        "问岩云朵朵为谁飞，",
        "向来读何书。",
        "道江南名宦，",
        "掉头勿顾，",
        "彩服归与。",
        "无限山中风物，",
        "今古属潜夫。",
        "渺渺辽天鹤，",
        "应费招呼。",
        "谩说缁巾缟带，",
        "与豸冠犀剑，",
        "忧乐如何。",
        "渐桥横采石，",
        "国步已趄。",
        "想归来、顿成憔悴，",
        "叹季鹰、闻早忆莼鲈。",
        "丹泉冷，",
        "崖锺绝响，",
        "夕照啼乌。"
      ]
    },
    {
      "_id": null,
      "Name": "木兰花·玉楼春",
      "PoetId": "2caff3cbd54147f3ad95a877113b2369",
      "PoetName": "曾原郕",
      "Form": "词",
      "Tags": [
        "宋代",
        "曾原郕"
      ],
      "Contents": [
        "断崖抛雪瀑，",
        "又潜溜、入山跟。",
        "听暗壁潺湲，",
        "山中紫雾，",
        "山下红云。",
        "当年七僧甚处，",
        "但空馀、老刹靠嶙峋。",
        "底事神粮不幻，",
        "翠窝剩积香尘。",
        "纷纷。",
        "结社种莲人。",
        "名氏已无闻。",
        "看银书般若，",
        "金陵故国，",
        "斜敕空存。",
        "争得十虚销殒，",
        "为让皇、冤魄脱沈沦。",
        "往事犹堪一笑，",
        "岩花乱点乌巾。"
      ]
    }
  ]
}