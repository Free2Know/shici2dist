{
  "_id": "5eaea287a65a42da8458f36be3a73b9a",
  "Name": "岳甫",
  "Description": "岳甫（?—?） 字大用，相州汤阴（今属河南）人。岳飞之孙。淳熙十三年（1186），以朝奉郎知台州兼提举本路常平茶盐。十五年除尚书左司郎官。《全宋词》存其词两首。",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "水调歌头",
      "PoetId": "5eaea287a65a42da8458f36be3a73b9a",
      "PoetName": "岳甫",
      "Form": "词",
      "Tags": [
        "宋代",
        "岳甫"
      ],
      "Contents": [
        "鲁口天下壮，",
        "襟楚带三吴。",
        "山川表里营垒，",
        "屯列拱神都。",
        "鹦鹉洲前处士，",
        "黄鹤楼中仙客，",
        "拍手试招呼。",
        "莫诵昔人句，",
        "不食武昌鱼。",
        "望樊冈，",
        "过赤壁，",
        "想雄图。",
        "寂寥霸气，",
        "应笑当日阿瞒疏。",
        "收拾周黄策略，",
        "成就孙刘基业，",
        "未信赏音无。",
        "我醉君起舞，",
        "明日隔江湖。"
      ]
    },
    {
      "_id": null,
      "Name": "满江红",
      "PoetId": "5eaea287a65a42da8458f36be3a73b9a",
      "PoetName": "岳甫",
      "Form": "词",
      "Tags": [
        "宋代",
        "岳甫"
      ],
      "Contents": [
        "碧海迢遥，",
        "曾窥见、赤城楼堞。",
        "因傲睨尘寰，",
        "犹带凭虚仙骨。",
        "武库胸中兵十万，",
        "文场笔阵诗千百。",
        "记向来、小是听胪传，",
        "居前列。",
        "世间事，",
        "都未说。",
        "亲为大，",
        "官毫末。",
        "况诸郎锺庆，",
        "凤龄英发。",
        "银菟颁符方易地，",
        "金銮寓直行趋阙。",
        "更相期、尽节早归来，",
        "传丹诀。"
      ]
    }
  ]
}