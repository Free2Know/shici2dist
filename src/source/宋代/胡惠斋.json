{
  "_id": "0024eb9fe8014204a495aa9854a60c3a",
  "Name": "胡惠斋",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "满江红",
      "PoetId": "0024eb9fe8014204a495aa9854a60c3a",
      "PoetName": "胡惠斋",
      "Form": "词",
      "Tags": [
        "宋代",
        "胡惠斋"
      ],
      "Contents": [
        "暝霭黄昏，",
        "灯檠上、荧荧初炙。",
        "银焰袅、孤光分夜，",
        "寸心凝碧。",
        "留照娇颜欢笑偶，",
        "上元庆赏嬉游夕。",
        "笑聚萤、积雪与偷光，",
        "寒儒忆。",
        "蝶眷恋，",
        "成何得。",
        "花传喜，",
        "知何日。",
        "听邻家昨夜，",
        "扣阍谁觅。",
        "焰短始知新月上，",
        "摇红孤馆因风急。",
        "恨那人、别後不成眠，",
        "时时剔。"
      ]
    },
    {
      "_id": null,
      "Name": "百字令·念奴娇",
      "PoetId": "0024eb9fe8014204a495aa9854a60c3a",
      "PoetName": "胡惠斋",
      "Form": "词",
      "Tags": [
        "宋代",
        "胡惠斋"
      ],
      "Contents": [
        "小斋幽僻，",
        "久无人到此，",
        "满地狼藉。",
        "几案尘生多少憾，",
        "把玉指亲传踪迹。",
        "画出南枝，",
        "正开侧面，",
        "花蕊俱端的。",
        "可怜风韵，",
        "故人难寄消息。",
        "非共雪月交光，",
        "这般造化，",
        "岂费东君力。",
        "只欠清香来扑鼻，",
        "亦有天然标格。",
        "不上寒窗，",
        "不随流水，",
        "应不钿宫额。",
        "不愁三弄，",
        "祗愁罗袖轻拂。"
      ]
    }
  ]
}