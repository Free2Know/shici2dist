{
  "_id": "b0c73f2049bb4798b033f41d44e820ac",
  "Name": "林淳",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "减字木兰花",
      "PoetId": "b0c73f2049bb4798b033f41d44e820ac",
      "PoetName": "林淳",
      "Form": "词",
      "Tags": [
        "宋代",
        "林淳"
      ],
      "Contents": [
        "烛花呈灿。",
        "瑞气满筵春欲烂。",
        "月色中宵。",
        "疑是阶前雪未消。",
        "骚人词客。",
        "魂断蜡梅香已籍。",
        "谁更情关。",
        "一点新愁入远山。"
      ]
    },
    {
      "_id": null,
      "Name": "柳梢青",
      "PoetId": "b0c73f2049bb4798b033f41d44e820ac",
      "PoetName": "林淳",
      "Form": "词",
      "Tags": [
        "宋代",
        "林淳"
      ],
      "Contents": [
        "富贵园林。",
        "清虚清馆，",
        "随意登临。",
        "物外风光，",
        "云明花媚，",
        "鸟语烟深。",
        "徐徐缓辔微吟。",
        "迤逦度、松间柳阴。",
        "览遍幽奇，",
        "小舟归晚，",
        "月映波心。"
      ]
    },
    {
      "_id": null,
      "Name": "水调歌头",
      "PoetId": "b0c73f2049bb4798b033f41d44e820ac",
      "PoetName": "林淳",
      "Form": "词",
      "Tags": [
        "宋代",
        "林淳"
      ],
      "Contents": [
        "潇洒东湖上，",
        "夜雨洗清秋。",
        "朝来尘霁，",
        "凝望千里兴悠悠。",
        "山色揉蓝深染，",
        "波影青铜新铸，",
        "□冷翠光浮。",
        "蓑笠真吾事，",
        "聊整钓鱼钩。",
        "坐中客，",
        "凌王谢，",
        "更风流。",
        "一觞一咏，",
        "豪俊谈笑气吞牛。",
        "花月连环长好，",
        "到处名园池□，",
        "遇景且遨游。",
        "试问陶元亮，",
        "底事赋归休。"
      ]
    },
    {
      "_id": null,
      "Name": "浣溪沙",
      "PoetId": "b0c73f2049bb4798b033f41d44e820ac",
      "PoetName": "林淳",
      "Form": "五律",
      "Tags": [
        "宋代",
        "林淳"
      ],
      "Contents": [
        "冒雪休寻访戴船。",
        "红炉剩爇宝香然。",
        "阁儿煨暖两三椽。",
        "更有玉杯传素手，",
        "梅花相对两争妍。",
        "停杯听唱月娟娟。"
      ]
    },
    {
      "_id": null,
      "Name": "菩萨蛮",
      "PoetId": "b0c73f2049bb4798b033f41d44e820ac",
      "PoetName": "林淳",
      "Form": "词",
      "Tags": [
        "宋代",
        "林淳"
      ],
      "Contents": [
        "鹅溪净称烟笼月。",
        "澄心白称光浮雪。",
        "净白两俱宜。",
        "天然浓淡枝。",
        "花光神意远。",
        "吮墨含毫浅。",
        "依约有香来。",
        "春风随手开。"
      ]
    },
    {
      "_id": null,
      "Name": "鹧鸪天",
      "PoetId": "b0c73f2049bb4798b033f41d44e820ac",
      "PoetName": "林淳",
      "Form": "七律",
      "Tags": [
        "宋代",
        "林淳"
      ],
      "Contents": [
        "天近袄知雨露浓。",
        "湖山无日不春风。",
        "闲花野草皆掀舞，",
        "曾在君王顾盼中。",
        "时易得，",
        "会难逢。",
        "朝为逆旅暮三公。",
        "蛟龙得雨飞无便，",
        "鸡犬腾云夙有功。"
      ]
    }
  ]
}