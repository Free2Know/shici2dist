{
  "_id": "62654048135f4507a668f4747580f8ac",
  "Name": "程霁岩",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "水龙吟",
      "PoetId": "62654048135f4507a668f4747580f8ac",
      "PoetName": "程霁岩",
      "Form": "词",
      "Tags": [
        "宋代",
        "程霁岩"
      ],
      "Contents": [
        "夏秋晦朔之间，",
        "伊谁为作交承主。",
        "顒昂仙伯，",
        "挺生此日，",
        "宾凉饯暑。",
        "绛县老人，",
        "问将甲子，",
        "恰今岁数。",
        "举香山晏会，",
        "才先一载，",
        "愚深幸、获叨预。",
        "何以寿君初度。",
        "愿朱颜、年年如许。",
        "棘栖鸾凤，",
        "瑞浮鸂鶒，",
        "争如燕处。",
        "双桂渐香，",
        "灵椿好在，",
        "福全九五。",
        "向画堂深处，",
        "不妨重按，",
        "旧时歌舞。"
      ]
    },
    {
      "_id": null,
      "Name": "满庭芳",
      "PoetId": "62654048135f4507a668f4747580f8ac",
      "PoetName": "程霁岩",
      "Form": "词",
      "Tags": [
        "宋代",
        "程霁岩"
      ],
      "Contents": [
        "一叶鸣秋，",
        "五蓂纪瑞，",
        "申月还庆生申。",
        "巍巍郎宿，",
        "辉映寿星明。",
        "一段精神玉立，",
        "秋潭自、足副徽称。",
        "长生箓，",
        "只在公丹府，",
        "何待祝修龄。",
        "粉垣，",
        "才过了，",
        "便持荷橐，",
        "光近枫宸。",
        "况金瓯将启，",
        "庆满槐庭。",
        "朝旆行行入侍，",
        "彩衣映、衮冕辉新。",
        "从今去，",
        "相门出相，",
        "未数汉韦平。"
      ]
    }
  ]
}