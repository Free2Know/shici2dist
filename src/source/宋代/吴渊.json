{
  "_id": "ad8ce31182d842ada18f90cc07828d32",
  "Name": "吴渊",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "念奴娇",
      "PoetId": "ad8ce31182d842ada18f90cc07828d32",
      "PoetName": "吴渊",
      "Form": "词",
      "Tags": [
        "宋代",
        "吴渊"
      ],
      "Contents": [
        "我来牛渚，",
        "聊登眺、客里襟怀如豁。",
        "谁著危亭当此处，",
        "占断古今愁绝。",
        "江势鲸奔，",
        "山形虎踞，",
        "天险非人设。",
        "向来舟舰，",
        "曾扫百万胡羯。",
        "追念照水然犀，",
        "男儿当似此，",
        "英雄豪杰。",
        "岁月匆匆留不住，",
        "鬓已星星堪镊。",
        "云暗江天，",
        "烟昏淮地，",
        "是断魂时节。",
        "栏干捶碎，",
        "酒狂忠愤俱发。"
      ]
    },
    {
      "_id": null,
      "Name": "水调歌头",
      "PoetId": "ad8ce31182d842ada18f90cc07828d32",
      "PoetName": "吴渊",
      "Form": "词",
      "Tags": [
        "宋代",
        "吴渊"
      ],
      "Contents": [
        "太白已仙去，",
        "诗骨此山藏。",
        "胸中锦绣如屋，",
        "都乞与东皇。",
        "碎翦杏花千树，",
        "浓抹胭脂万点，",
        "妖艳断人肠。",
        "晓露沐春色，",
        "晴日涨风光。",
        "孤村路，",
        "逢休暇，",
        "共徜徉。",
        "酒旗斜处，",
        "□□一簇几红妆。",
        "暂息江头烽火，",
        "无奈鬓边霜雪，",
        "聊复放疏狂。",
        "倚俟玉壶竭，",
        "未肯宝鞭扬。"
      ]
    },
    {
      "_id": null,
      "Name": "沁园春",
      "PoetId": "ad8ce31182d842ada18f90cc07828d32",
      "PoetName": "吴渊",
      "Form": "词",
      "Tags": [
        "宋代",
        "吴渊"
      ],
      "Contents": [
        "喜我新归，",
        "逢戎初度，",
        "关情更深。",
        "正昼掩柴扉，",
        "□寻隐遁，",
        "□舒槐府，",
        "戎正经纶。",
        "白石清泉，",
        "紫枢黄阁，",
        "□□□□□□□。",
        "□□□，",
        "□弟为宰相，",
        "兄作闲人。",
        "南园借我登临。",
        "都不怕近前丞相瞋。",
        "但曳履扶筇，",
        "堪怜独步，",
        "携壶载酒，",
        "每叹孤斟。",
        "七Α开颜，",
        "六旬屈指，",
        "风雨对床频上心。",
        "殷勤祝，",
        "道何时回首，",
        "及早抽身。"
      ]
    },
    {
      "_id": null,
      "Name": "满江红",
      "PoetId": "ad8ce31182d842ada18f90cc07828d32",
      "PoetName": "吴渊",
      "Form": "词",
      "Tags": [
        "宋代",
        "吴渊"
      ],
      "Contents": [
        "秋後锺山，",
        "苍翠色、可供餐食。",
        "登临处、怨桃旧曲，",
        "催梅新笛。",
        "江近苹风随汛落，",
        "峰高松露和云滴。",
        "叹头童、齿豁已成翁，",
        "犹为客。",
        "老怀抱，",
        "非畴昔。",
        "欢意思，",
        "须寻觅。",
        "人间世、假饶百岁，",
        "苦无多日。",
        "已没风云豪志气，",
        "只思烟水闲踪迹。",
        "问何年、同老转溪滨，",
        "渔钩掷。"
      ]
    }
  ]
}