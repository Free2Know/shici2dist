{
  "_id": "959c1262067f4903bade63dc68889f2a",
  "Name": "李邴",
  "Description": "李邴（1085-1146） 字汉老，号云龛，济州任城（今山东济宁）人。崇宁五年（1106）进士，累官翰林学士。绍兴初，拜参知政事、资政殿学士，后寓居泉州。其词清幽雅洁，颇似毛东堂。有《云龛草堂集》，不传；《全宋词》存其词十二首。",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "女冠子",
      "PoetId": "959c1262067f4903bade63dc68889f2a",
      "PoetName": "李邴",
      "Form": "词",
      "Tags": [
        "宋代",
        "李邴"
      ],
      "Contents": [
        "帝城三五。",
        "灯光花市盈路。",
        "天街游处。",
        "此时方信，",
        "凤阙都民，",
        "奢华豪富。",
        "纱笼才过处。",
        "喝道转身，",
        "一壁小来且住。",
        "见许多、才子艳质，",
        "携手并肩低语。",
        "东来西往谁家女。",
        "买玉梅争戴，",
        "缓步香风度。",
        "北观南顾。",
        "见画烛影里，",
        "神仙无数。",
        "引人魂似醉，",
        "不如趁早，",
        "步月归去。",
        "这一双情眼，",
        "怎生禁得，",
        "许多胡觑。"
      ]
    },
    {
      "_id": null,
      "Name": "念奴娇",
      "PoetId": "959c1262067f4903bade63dc68889f2a",
      "PoetName": "李邴",
      "Form": "词",
      "Tags": [
        "宋代",
        "李邴"
      ],
      "Contents": [
        "素光练净，",
        "映秋山、隐隐修眉横绿。",
        "鳷鹊楼高天似水，",
        "碧瓦寒生银粟。",
        "千丈斜晖，",
        "奔云涌雾，",
        "飞过卢仝屋。",
        "更无尘气，",
        "满庭风碎梧竹。",
        "谁念鹤发仙翁，",
        "当年曾共赏，",
        "紫岩飞瀑。",
        "对影三人聊痛饮，",
        "一洗离愁千斛。",
        "斗转参横，",
        "翩然归去，",
        "万里骑黄鹄。",
        "满川霜晓，",
        "叫云吹断横玉。"
      ]
    },
    {
      "_id": null,
      "Name": "木兰花·玉楼春",
      "PoetId": "959c1262067f4903bade63dc68889f2a",
      "PoetName": "李邴",
      "Form": "七律",
      "Tags": [
        "宋代",
        "李邴"
      ],
      "Contents": [
        "沈吟不语晴窗畔。",
        "小字银钩题欲遍。",
        "云情散乱未成篇，",
        "花骨敧斜终带软。",
        "重重说尽情和怨。",
        "珍重提携常在眼。",
        "暂时得近玉纤纤，",
        "翻羡缕金红象管。"
      ]
    },
    {
      "_id": null,
      "Name": "洞仙歌",
      "PoetId": "959c1262067f4903bade63dc68889f2a",
      "PoetName": "李邴",
      "Form": "词",
      "Tags": [
        "宋代",
        "李邴"
      ],
      "Contents": [
        "一团娇软，",
        "是将春揉做，",
        "撩乱随风到何处。",
        "自长亭、人去後，",
        "烟草萋迷，",
        "归来了、装点离愁无数。",
        "飘扬无个事，",
        "刚被萦牵，",
        "长是黄昏怕微雨。",
        "记那回，",
        "深院静，",
        "帘幕低垂，",
        "花阴下、霎时留住。",
        "又只恐、伊家太轻狂，",
        "蓦地和春，",
        "带将归去。"
      ]
    },
    {
      "_id": null,
      "Name": "清平乐",
      "PoetId": "959c1262067f4903bade63dc68889f2a",
      "PoetName": "李邴",
      "Form": "词",
      "Tags": [
        "宋代",
        "李邴"
      ],
      "Contents": [
        "露花烟柳。",
        "春思浓如酒。",
        "几阵狂风新雨後。",
        "满地落红铺绣。",
        "风流何处疏狂。",
        "厌厌恨结柔肠。",
        "又是危阑独倚，",
        "一川烟草斜阳。"
      ]
    },
    {
      "_id": null,
      "Name": "满庭芳",
      "PoetId": "959c1262067f4903bade63dc68889f2a",
      "PoetName": "李邴",
      "Form": "词",
      "Tags": [
        "宋代",
        "李邴"
      ],
      "Contents": [
        "凉风吹帽，",
        "横槊试登高。",
        "想见征西旧事，",
        "龙山会、宾主俱豪。"
      ]
    },
    {
      "_id": null,
      "Name": "玉蝴蝶",
      "PoetId": "959c1262067f4903bade63dc68889f2a",
      "PoetName": "李邴",
      "Form": "词",
      "Tags": [
        "宋代",
        "李邴"
      ],
      "Contents": [
        "壮岁分符方面，",
        "惠风草偃，",
        "禾稼春融。",
        "报政朝天，",
        "归去稳步鳌宫。",
        "望尧斝、九重绛阙，",
        "颁汉诏、五色芝封。",
        "湛恩浓。",
        "锦衣槐里，",
        "重继三公。",
        "雍容。",
        "临歧祖帐，",
        "绮罗环列，",
        "冠盖云丛。",
        "满城桃李，",
        "尽将芳意谢东风。",
        "柳烟轻、万条离恨，",
        "花露重、千点啼红。",
        "莫匆匆。",
        "且陪珠履，",
        "同醉金锺。"
      ]
    },
    {
      "_id": null,
      "Name": "调笑令",
      "PoetId": "959c1262067f4903bade63dc68889f2a",
      "PoetName": "李邴",
      "Form": "词",
      "Tags": [
        "宋代",
        "李邴"
      ],
      "Contents": [
        "双绿。",
        "淡匀拂。",
        "两脸春融光透玉。",
        "起来却怕东风触。",
        "本是一团香玉。",
        "飞鸾台上看未足。",
        "贮向阿娇金屋。"
      ]
    }
  ]
}