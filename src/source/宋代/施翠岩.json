{
  "_id": "3dc9a6f284684bbbbd68083a9a76739b",
  "Name": "施翠岩",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "桂枝香",
      "PoetId": "3dc9a6f284684bbbbd68083a9a76739b",
      "PoetName": "施翠岩",
      "Form": "词",
      "Tags": [
        "宋代",
        "施翠岩"
      ],
      "Contents": [
        "西风满目。",
        "渐院落悄清，",
        "愁近银烛。",
        "多少虫书堕翠，",
        "又随波縠。",
        "姮娥半露扶疏影，",
        "向虚檐、似知幽独。",
        "浦鸿声断，",
        "枝乌漏永，",
        "芳梦难续。",
        "记旧日、离亭细嘱。",
        "早归趁香边，",
        "频泛醽醁。",
        "谁遣而今，",
        "对景黛娥双蹙。",
        "玉鞭但共秋光远，",
        "漫空怜、如许金粟。",
        "露零襟冷，",
        "萧萧更兼，",
        "数竿修竹。"
      ]
    },
    {
      "_id": null,
      "Name": "沁园春",
      "PoetId": "3dc9a6f284684bbbbd68083a9a76739b",
      "PoetName": "施翠岩",
      "Form": "词",
      "Tags": [
        "宋代",
        "施翠岩"
      ],
      "Contents": [
        "披紫菟裘，",
        "上白鹭亭，",
        "看吹洞箫。",
        "望长江庚鲸过，",
        "江横素练，",
        "回仙鹤度，",
        "月在青霄。",
        "依约淮山，",
        "清冷风露，",
        "如到瀛洲听海涛。",
        "浮图近，",
        "更玉铃金铎，",
        "初奏琅玕。",
        "人间梦境廖廖。",
        "问故国繁华能几朝。",
        "有千年枯井，",
        "龙沉凤怨，",
        "数邱黄壤，",
        "兔走猿嗥。",
        "莫问荣华，",
        "不如归去。",
        "短棹孤篷乘夜潮。",
        "翠岩下，",
        "耕白云二顷，",
        "胜种仙苗。"
      ]
    }
  ]
}