{
  "_id": "534264ea8037401fb9f9f28e3cf23760",
  "Name": "张耒",
  "Description": "张耒（1054-1114） 字文潜，号柯山，楚州淮阴（今江苏清江）人。神宗熙宁进士，历任临淮主簿、著作郎、史馆检讨。哲宗绍圣初，以直龙阁知润州。徽宗初，召为太常少卿。后被指为元佑党人，数遭贬谪，晚居陈州。苏门四学之一。诗学白居易、张籍，平易舒坦，不尚雕琢，但常失之粗疏草率，其词仅传六首，风格与柳永、秦观相近。著有《柯山集》、《宛邱集》。词有《柯山诗余》，赵万里辑本。",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "减字木兰花",
      "PoetId": "534264ea8037401fb9f9f28e3cf23760",
      "PoetName": "张耒",
      "Form": "词",
      "Tags": [
        "宋代",
        "张耒"
      ],
      "Contents": [
        "个人风味。",
        "只有江梅些子似。",
        "每到开时。",
        "满眼清愁只自知。",
        "霞裾仙珮。",
        "姑射神人风露态。",
        "蜂蝶休忙。",
        "不与春风一点香。"
      ]
    },
    {
      "_id": null,
      "Name": "初见嵩山",
      "PoetId": "534264ea8037401fb9f9f28e3cf23760",
      "PoetName": "张耒",
      "Form": "七绝",
      "Tags": [
        "宋代",
        "张耒"
      ],
      "Contents": [
        "年来鞍马困尘埃，",
        "赖有青山豁我怀。",
        "日暮北风吹雨去，",
        "数峰清瘦出云来。"
      ]
    },
    {
      "_id": null,
      "Name": "和端午",
      "PoetId": "534264ea8037401fb9f9f28e3cf23760",
      "PoetName": "张耒",
      "Form": "七绝",
      "Tags": [
        "宋代",
        "张耒",
        "端午"
      ],
      "Contents": [
        "竞渡深悲千载冤，",
        "忠魂一去讵能还。",
        "国亡身殒今何有，",
        "只留离骚在世间。"
      ]
    },
    {
      "_id": null,
      "Name": "夜坐",
      "PoetId": "534264ea8037401fb9f9f28e3cf23760",
      "PoetName": "张耒",
      "Form": "七绝",
      "Tags": [
        "宋代",
        "张耒"
      ],
      "Contents": [
        "庭户无人秋月明，",
        "夜霜欲落气先清。",
        "梧桐真不甘衰谢，",
        "数叶迎风尚有声。"
      ]
    },
    {
      "_id": null,
      "Name": "失调名",
      "PoetId": "534264ea8037401fb9f9f28e3cf23760",
      "PoetName": "张耒",
      "Form": "未知",
      "Tags": [
        "宋代",
        "张耒"
      ],
      "Contents": [
        "菖蒲酒满劝人人，",
        "愿年年欢醉。",
        "偎倚。",
        "把合欢彩索，",
        "殷勤寄与。"
      ]
    },
    {
      "_id": null,
      "Name": "少年游",
      "PoetId": "534264ea8037401fb9f9f28e3cf23760",
      "PoetName": "张耒",
      "Form": "词",
      "Tags": [
        "宋代",
        "张耒"
      ],
      "Contents": [
        "含羞倚醉不成歌。",
        "纤手掩香罗。",
        "偎花映烛，",
        "偷传深意，",
        "酒思入横波。",
        "看朱成碧心迷乱，",
        "翻脉脉、敛双蛾。",
        "相见时稀隔别多。",
        "又春尽、奈愁何。"
      ]
    },
    {
      "_id": null,
      "Name": "满庭芳",
      "PoetId": "534264ea8037401fb9f9f28e3cf23760",
      "PoetName": "张耒",
      "Form": "词",
      "Tags": [
        "宋代",
        "张耒"
      ],
      "Contents": [
        "裂楮裁筠，",
        "虚明潇洒，",
        "制成方丈屠苏。",
        "草团蒲坐，",
        "中置一山炉。",
        "拙似春林鸠宿，",
        "易于□、秋野鹑居。",
        "谁相对，",
        "时烦孟妇，",
        "石鼎煮寒蔬。",
        "嗟吁。",
        "人生随分足，",
        "风云际会，",
        "漫付伸舒。",
        "且偷取闲时，",
        "向此踌躇。",
        "谩取黄金建厦，",
        "繁华梦、毕竟空虚。",
        "争如且、寒村厨火，",
        "汤饼一斋盂。"
      ]
    },
    {
      "_id": null,
      "Name": "秋蕊香",
      "PoetId": "534264ea8037401fb9f9f28e3cf23760",
      "PoetName": "张耒",
      "Form": "词",
      "Tags": [
        "宋代",
        "张耒"
      ],
      "Contents": [
        "帘幕疏疏风透。",
        "一线香飘金兽。",
        "朱阑倚遍黄昏後。",
        "廊上月华如昼。",
        "别离滋味浓於酒。",
        "著人瘦。",
        "此情不及墙东柳。",
        "春色年年如旧。"
      ]
    },
    {
      "_id": null,
      "Name": "风流子",
      "PoetId": "534264ea8037401fb9f9f28e3cf23760",
      "PoetName": "张耒",
      "Form": "词",
      "Tags": [
        "宋代",
        "张耒"
      ],
      "Contents": [
        "木叶亭皋下，",
        "重阳近，",
        "又是捣衣秋。",
        "奈愁入庾肠，",
        "老侵潘鬓，",
        "谩簪黄菊，",
        "花也应羞。",
        "楚天晚，",
        "白苹烟尽处，",
        "红蓼水边头。",
        "芳草有情，",
        "夕阳无语，",
        "雁横南浦，",
        "人倚西楼。",
        "玉容，",
        "知安否，",
        "香笺共锦字，",
        "两处悠悠。",
        "空恨碧云离合，",
        "青鸟沈浮。",
        "向风前懊恼，",
        "芳心一点，",
        "寸眉两叶，",
        "禁甚闲愁。",
        "情到不堪言处，",
        "分付东流。"
      ]
    },
    {
      "_id": null,
      "Name": "鹧鸪天",
      "PoetId": "534264ea8037401fb9f9f28e3cf23760",
      "PoetName": "张耒",
      "Form": "七律",
      "Tags": [
        "宋代",
        "张耒"
      ],
      "Contents": [
        "倾盖相逢汝水滨。",
        "须知见面过闻名。",
        "马头虽去无千里，",
        "酒盏才倾且百分。",
        "嗟得失，",
        "一微尘。",
        "莫教冰炭损精神。",
        "北扉西禁须公等，",
        "金榜当年第一人。"
      ]
    }
  ]
}