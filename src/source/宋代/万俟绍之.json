{
  "_id": "1a2851fdad1b4ddcb413e62d1afdf236",
  "Name": "万俟绍之",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "江神子·江城子",
      "PoetId": "1a2851fdad1b4ddcb413e62d1afdf236",
      "PoetName": "万俟绍之",
      "Form": "词",
      "Tags": [
        "宋代",
        "万俟绍之"
      ],
      "Contents": [
        "十年心事上眉端。",
        "梦惊残。",
        "琐窗寒。",
        "云絮随风，",
        "千里度关山。",
        "琴里知音无觅处，",
        "妆粉淡，",
        "钏金宽。",
        "瑶箱吟卷懒重看。",
        "忆前欢。",
        "泪偷弹。",
        "我已相将，",
        "飞棹过长安。",
        "为说崔徽憔悴损，",
        "须觅取，",
        "锦笺还。"
      ]
    },
    {
      "_id": null,
      "Name": "蝶恋花",
      "PoetId": "1a2851fdad1b4ddcb413e62d1afdf236",
      "PoetName": "万俟绍之",
      "Form": "词",
      "Tags": [
        "宋代",
        "万俟绍之"
      ],
      "Contents": [
        "啼鴂一声云榭晚。",
        "好梦惊回，",
        "蓬岛疑行遍。",
        "无绪东风帘自卷。",
        "香苞云压荼シ院。",
        "似有还无烟色展。",
        "絮暖鱼肥，",
        "时复吹池面。",
        "扇影著花蜂蝶见。",
        "药栏春静红尘远。"
      ]
    },
    {
      "_id": null,
      "Name": "贺新郎",
      "PoetId": "1a2851fdad1b4ddcb413e62d1afdf236",
      "PoetName": "万俟绍之",
      "Form": "词",
      "Tags": [
        "宋代",
        "万俟绍之"
      ],
      "Contents": [
        "决眦入飞鸟。",
        "正江南、梅雨初晴，",
        "乱山浮晓。",
        "凤去台空箫声断，",
        "惟有疏林鸦噪。",
        "但空锁、吴时花草。",
        "指点中原青山外，",
        "奈征尘、迷望愁云绕。",
        "佳丽地，",
        "谩凝眺。",
        "清风助我舒长啸。",
        "问其中、虚帘曲槛，",
        "阅人多少。",
        "风景不殊江山在，",
        "况是英雄未老。",
        "且拚与、尊前一笑。",
        "欲说前朝兴亡事，",
        "唤谪仙、来共传清醥。",
        "归路晚，",
        "月明照。"
      ]
    },
    {
      "_id": null,
      "Name": "风入松",
      "PoetId": "1a2851fdad1b4ddcb413e62d1afdf236",
      "PoetName": "万俟绍之",
      "Form": "词",
      "Tags": [
        "宋代",
        "万俟绍之"
      ],
      "Contents": [
        "一春心事与谁同。",
        "绿聚眉峰。",
        "小楼彻夜听鸣雨，",
        "想西园、锦绣成空。",
        "栏漾金鱼池水，",
        "钩闲紫燕帘风。",
        "年时忻折海棠红。",
        "来比芳容。",
        "如今玉减香销似，",
        "怕轻寒、懒出房栊。",
        "尘满谢娘吟卷，",
        "从教飞絮濛濛。"
      ]
    }
  ]
}