{
  "_id": "15615be522d94eb1bfe4d8946b5657be",
  "Name": "程武",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "小重山",
      "PoetId": "15615be522d94eb1bfe4d8946b5657be",
      "PoetName": "程武",
      "Form": "词",
      "Tags": [
        "宋代",
        "程武"
      ],
      "Contents": [
        "香减鲛绡添泪痕。",
        "彩云长是恨，",
        "等闲心。",
        "玉笙犹记夜深闻。",
        "湘水杳，",
        "寂寞隔巫云。",
        "翠被冷重熏。",
        "做成归梦了，",
        "却销魂。",
        "垂杨浓处著朱门。",
        "依然是，",
        "风雨掩黄昏。"
      ]
    },
    {
      "_id": null,
      "Name": "念奴娇",
      "PoetId": "15615be522d94eb1bfe4d8946b5657be",
      "PoetName": "程武",
      "Form": "词",
      "Tags": [
        "宋代",
        "程武"
      ],
      "Contents": [
        "蜀江城远，",
        "想连云危栈，",
        "接天穷处。",
        "惆怅烟尘回首地，",
        "双阙觚棱犹故。",
        "龙扈星联，",
        "羽林风肃，",
        "未放鸾駣去。",
        "不堪掩面，",
        "泪沾宸袖如雨。",
        "底事当日昭阳，",
        "吹羌鸣羯，",
        "涴却霓裳舞。",
        "三十六宫春满眼，",
        "曾把色嗔香妒。",
        "芳草埋情，",
        "飞花陨怨，",
        "翻被蛾眉误。",
        "画图惊见，",
        "黯然魂断今古。"
      ]
    },
    {
      "_id": null,
      "Name": "清平乐",
      "PoetId": "15615be522d94eb1bfe4d8946b5657be",
      "PoetName": "程武",
      "Form": "词",
      "Tags": [
        "宋代",
        "程武"
      ],
      "Contents": [
        "曳云摇玉。",
        "裙蹙秋绡幅。",
        "学得琵琶依约熟。",
        "贪按雁沙新曲。",
        "曲终满院春闲。",
        "清颦移上眉山。",
        "心事怕人猜破，",
        "折花背插云环。"
      ]
    }
  ]
}