{
  "_id": "51d885552dea414994ec982bc3c5130f",
  "Name": "冯时行",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "天仙子",
      "PoetId": "51d885552dea414994ec982bc3c5130f",
      "PoetName": "冯时行",
      "Form": "词",
      "Tags": [
        "宋代",
        "冯时行"
      ],
      "Contents": [
        "风幸多情开得好。",
        "忍却吹教零落了。",
        "弄花衣上有馀香，",
        "春已老。",
        "枝头少。",
        "况又酒醒鶗鴂晓。",
        "一片初飞情已悄。",
        "可更如今纷不扫。",
        "年随流水去无踪，",
        "恨不了。",
        "愁不了。",
        "楼外远山眉样小。"
      ]
    },
    {
      "_id": null,
      "Name": "梦兰堂",
      "PoetId": "51d885552dea414994ec982bc3c5130f",
      "PoetName": "冯时行",
      "Form": "未知",
      "Tags": [
        "宋代",
        "冯时行"
      ],
      "Contents": [
        "小雨清尘淡烟晚。",
        "官柳殢花待暖。",
        "君愁入伤阙眼。",
        "芳草绿、断云归雁。",
        "酒重斟，",
        "须再劝。",
        "今夕近、明朝乍远。",
        "到时暗花飞乱。",
        "千里断肠春不管。"
      ]
    },
    {
      "_id": null,
      "Name": "渔家傲",
      "PoetId": "51d885552dea414994ec982bc3c5130f",
      "PoetName": "冯时行",
      "Form": "词",
      "Tags": [
        "宋代",
        "冯时行"
      ],
      "Contents": [
        "云复衡茅霜雪後。",
        "风吹江面青罗皱。",
        "镜里功名愁里瘦。",
        "闲袖手。",
        "去年长至今年又。",
        "梅逼玉肌春欲透。",
        "小槽新压冰澌溜。",
        "好把升沈分付酒。",
        "光阴骤。",
        "须臾又绿章台柳。"
      ]
    },
    {
      "_id": null,
      "Name": "点绛唇",
      "PoetId": "51d885552dea414994ec982bc3c5130f",
      "PoetName": "冯时行",
      "Form": "词",
      "Tags": [
        "宋代",
        "冯时行"
      ],
      "Contents": [
        "眉黛低颦，",
        "一声春满留苏帐。",
        "却从檀响。",
        "渐到梅花上。",
        "归卧孤舟，",
        "梅影舟前扬。",
        "劳心想。",
        "岸横千嶂。",
        "霜月铺寒浪。"
      ]
    },
    {
      "_id": null,
      "Name": "玉楼春",
      "PoetId": "51d885552dea414994ec982bc3c5130f",
      "PoetName": "冯时行",
      "Form": "七律",
      "Tags": [
        "宋代",
        "冯时行"
      ],
      "Contents": [
        "杏花微露春犹浅。",
        "春浅愁浓愁送远。",
        "山拖馀翠断行踪，",
        "细雨疏烟迷望眼。",
        "暮云浓处轻吹散。",
        "往事时时心上见。",
        "不禁慵瘦倚东风，",
        "燕子双双花片片。"
      ]
    },
    {
      "_id": null,
      "Name": "蓦山溪",
      "PoetId": "51d885552dea414994ec982bc3c5130f",
      "PoetName": "冯时行",
      "Form": "词",
      "Tags": [
        "宋代",
        "冯时行"
      ],
      "Contents": [
        "艰难时世。",
        "万事休夸会。",
        "官宦误人多，",
        "道是也、终须不是。",
        "功名事业，",
        "已是负初心，",
        "人老也，",
        "发白也，",
        "随分谋生计。",
        "如今晓得，",
        "更莫争闲气。",
        "高下与人和，",
        "且觅个、置锥之地。",
        "江村僻处，",
        "作个老渔樵，",
        "一壶酒，",
        "一声歌，",
        "一觉醺醺睡。"
      ]
    },
    {
      "_id": null,
      "Name": "虞美人",
      "PoetId": "51d885552dea414994ec982bc3c5130f",
      "PoetName": "冯时行",
      "Form": "词",
      "Tags": [
        "宋代",
        "冯时行"
      ],
      "Contents": [
        "芳菲不是浑无据。",
        "只是春收取。",
        "都将酝造晚风光。",
        "百尺瑶台、吹下半天香。",
        "多愁多病疏慵意。",
        "也被香扶起。",
        "微吟小酌送花飞。",
        "更拚小屏幽梦、到开时。"
      ]
    },
    {
      "_id": null,
      "Name": "醉落魄·一斛珠",
      "PoetId": "51d885552dea414994ec982bc3c5130f",
      "PoetName": "冯时行",
      "Form": "词",
      "Tags": [
        "宋代",
        "冯时行"
      ],
      "Contents": [
        "点酥点蜡。",
        "凭君尽做风流骨。",
        "汉家旧样宫妆额。",
        "流落人间，",
        "真个没人识。",
        "佳人误拨龙香觅。",
        "一枝初向烟林得。",
        "被花惹起愁难说。",
        "恰恨西窗，",
        "酒醒乌啼月。"
      ]
    },
    {
      "_id": null,
      "Name": "青玉案",
      "PoetId": "51d885552dea414994ec982bc3c5130f",
      "PoetName": "冯时行",
      "Form": "词",
      "Tags": [
        "宋代",
        "冯时行"
      ],
      "Contents": [
        "年时江上垂杨路。",
        "信柱杖、穿云去。",
        "碧涧步虚声里度。",
        "疏林小寺，",
        "远山孤渚，",
        "独倚阑干处。",
        "别来无几春还暮。",
        "空记当时锦囊句。",
        "南北东西知几许。",
        "相思难寄，",
        "野航蓑笠，",
        "独钓巴江雨。"
      ]
    }
  ]
}