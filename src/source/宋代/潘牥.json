{
  "_id": "60c2e4ad789d44ac8ddd0f810251fa91",
  "Name": "潘牥",
  "Description": "潘牥（l204—1246） 字庭坚，号紫岩，闽（今福建省）人。端平二年（1235）进士。历太学正，通判潭州。有《紫岩集》。",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "乌夜啼",
      "PoetId": "60c2e4ad789d44ac8ddd0f810251fa91",
      "PoetName": "潘牥",
      "Form": "词",
      "Tags": [
        "宋代",
        "潘牥"
      ],
      "Contents": [
        "无端小雪廉纤。",
        "入平檐。",
        "金鸭旋添龙饼，",
        "莫开帘。",
        "寻梅约。",
        "开还落。",
        "可曾忺。",
        "合作一年春恨，",
        "上眉尖。"
      ]
    },
    {
      "_id": null,
      "Name": "南乡子",
      "PoetId": "60c2e4ad789d44ac8ddd0f810251fa91",
      "PoetName": "潘牥",
      "Form": "词",
      "Tags": [
        "宋代",
        "潘牥"
      ],
      "Contents": [
        "生怕倚阑干。",
        "阁下溪声阁外山。",
        "惟有旧时山共水，",
        "依然。",
        "暮雨朝云去不远。",
        "应是蹑飞鸾。",
        "月下时时整佩环。",
        "月又渐低霜又下，",
        "更阑。",
        "折得梅花独自看。"
      ]
    },
    {
      "_id": null,
      "Name": "洞仙歌",
      "PoetId": "60c2e4ad789d44ac8ddd0f810251fa91",
      "PoetName": "潘牥",
      "Form": "词",
      "Tags": [
        "宋代",
        "潘牥"
      ],
      "Contents": [
        "雕檐绮户，",
        "倚晴空如画。",
        "曾是吴王旧台榭。",
        "自浣纱去後，",
        "落日平芜，",
        "行云断，",
        "几见花开花谢。",
        "凄凉阑干外，",
        "一簇江山，",
        "多少图王共争霸。",
        "莫闲愁、金杯潋滟，",
        "对酒当歌，",
        "欢娱地、梦中兴亡休话。",
        "渐倚遍、西风晚潮生，",
        "明月里、鹭鹚背人飞下。"
      ]
    },
    {
      "_id": null,
      "Name": "满江红",
      "PoetId": "60c2e4ad789d44ac8ddd0f810251fa91",
      "PoetName": "潘牥",
      "Form": "词",
      "Tags": [
        "宋代",
        "潘牥"
      ],
      "Contents": [
        "筑室依崖，",
        "春风送、一帘山色。",
        "沙岛外，",
        "渔樵而已，",
        "别无闲客。",
        "醉後和友眠犊背，",
        "醒来瀹茗寻泉脉。",
        "把心情、分付陇头云，",
        "溪边石。",
        "身未老，",
        "头先白。",
        "人不见，",
        "山空碧。",
        "约钓竿共把，",
        "自惭钩直。",
        "相蜀吞吴成底事，",
        "何如只抱隆中膝。",
        "漫长歌、歌罢悄无言，",
        "看青壁。"
      ]
    }
  ]
}