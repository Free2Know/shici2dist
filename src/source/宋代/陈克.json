{
  "_id": "94edbc47ee5e47c6881b97ff0336b950",
  "Name": "陈克",
  "Description": "陈克（1081-1137） 字子高，临海（今属浙江）人。侨居金陵。绍兴中为敕令所删定官，吕祉知建康府时，辟为右承事郎都督府准备差遣。为撰《东南防守利便》，上之朝廷，力主抗金。后吕祉遇害，克亦坐贬。其词语言工丽，颇具花间词韵味，风格近温庭筠、韦庄。有《天台集》，已佚，今存《赤城词》。",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "临江仙",
      "PoetId": "94edbc47ee5e47c6881b97ff0336b950",
      "PoetName": "陈克",
      "Form": "词",
      "Tags": [
        "宋代",
        "陈克"
      ],
      "Contents": [
        "老屋风悲脱叶，",
        "枯城月破浮烟。",
        "谁人惨惨把忧端。",
        "蛮歌犯星起，",
        "重觉在天边。",
        "秋色巧摧愁鬓，",
        "夜寒偏著诗肩。",
        "不知桂影为谁圆。",
        "何须照床里，",
        "终是一人眠。"
      ]
    },
    {
      "_id": null,
      "Name": "减字木兰花",
      "PoetId": "94edbc47ee5e47c6881b97ff0336b950",
      "PoetName": "陈克",
      "Form": "词",
      "Tags": [
        "宋代",
        "陈克"
      ],
      "Contents": [
        "阆风玄圃。",
        "阳羡溪头山好处。",
        "郁郁葱葱。",
        "胜日尊罍笑语中。",
        "十分芳酒。",
        "鹤发初生千万寿。",
        "乐事年年。",
        "弟劝兄酬阿母前。"
      ]
    },
    {
      "_id": null,
      "Name": "千秋岁",
      "PoetId": "94edbc47ee5e47c6881b97ff0336b950",
      "PoetName": "陈克",
      "Form": "词",
      "Tags": [
        "宋代",
        "陈克"
      ],
      "Contents": [
        "柏舟高躅。",
        "晚岁宜遐福。",
        "门户壮，",
        "疏汤沐。",
        "青袍围白发。",
        "端锦缥犀轴。",
        "仙桂长，",
        "交柯却映蟠桃熟。",
        "缥缈长江曲。",
        "入破□箫逐。",
        "香雾满，",
        "飞华屋。",
        "玉钩凉月挂，",
        "冰麝芙蓉馥。",
        "千万寿，",
        "酒中倒卧南山绿。"
      ]
    },
    {
      "_id": null,
      "Name": "南歌子",
      "PoetId": "94edbc47ee5e47c6881b97ff0336b950",
      "PoetName": "陈克",
      "Form": "词",
      "Tags": [
        "宋代",
        "陈克"
      ],
      "Contents": [
        "云里千山暖，",
        "溪头八月凉。",
        "华簪霭霭待萱堂。",
        "羡子怀中双橘、半青黄。",
        "老去齐眉案，",
        "闲来坦腹床。",
        "相如何日从长杨。",
        "惭愧年年高会、索槟榔。"
      ]
    },
    {
      "_id": null,
      "Name": "好事近",
      "PoetId": "94edbc47ee5e47c6881b97ff0336b950",
      "PoetName": "陈克",
      "Form": "词",
      "Tags": [
        "宋代",
        "陈克"
      ],
      "Contents": [
        "寻遍石亭春，",
        "黯黯暮山明灭。",
        "竹外小溪深处，",
        "倚一枝寒月。",
        "淡云疏雨苦无情，",
        "得折便须折。",
        "醉帽凤鬟归去，",
        "有馀香愁绝。"
      ]
    },
    {
      "_id": null,
      "Name": "摊破浣溪沙·山花子",
      "PoetId": "94edbc47ee5e47c6881b97ff0336b950",
      "PoetName": "陈克",
      "Form": "词",
      "Tags": [
        "宋代",
        "陈克"
      ],
      "Contents": [
        "慢梳头浅画眉。",
        "乱莺残梦起多时。",
        "不道小庭花露湿，",
        "翦酴醿。",
        "帘额好风低燕子，",
        "窗油晴日打蜂儿。",
        "翠袖粉笺闲弄笔，",
        "写新诗。"
      ]
    },
    {
      "_id": null,
      "Name": "浣溪沙",
      "PoetId": "94edbc47ee5e47c6881b97ff0336b950",
      "PoetName": "陈克",
      "Form": "五律",
      "Tags": [
        "宋代",
        "陈克"
      ],
      "Contents": [
        "浅画香膏拂紫绵。",
        "牡丹花重翠云偏。",
        "手挼梅子并郎肩。",
        "病起心情终是怯，",
        "困来模样不禁怜。",
        "旋移针线小窗前。"
      ]
    },
    {
      "_id": null,
      "Name": "清平乐",
      "PoetId": "94edbc47ee5e47c6881b97ff0336b950",
      "PoetName": "陈克",
      "Form": "词",
      "Tags": [
        "宋代",
        "陈克"
      ],
      "Contents": [
        "枕边清血。",
        "梦好离肠切。",
        "笑倚柳条同挽结。",
        "满眼河桥烟月。",
        "莺啼新晓珑。",
        "罗窗寂寞春空。",
        "只许梦魂相近，",
        "此生枉是相逢。"
      ]
    },
    {
      "_id": null,
      "Name": "渔家傲",
      "PoetId": "94edbc47ee5e47c6881b97ff0336b950",
      "PoetName": "陈克",
      "Form": "词",
      "Tags": [
        "宋代",
        "陈克"
      ],
      "Contents": [
        "宝瑟尘生郎去後。",
        "绿窗闲却春风手。",
        "浅色宫罗新染就。",
        "晴时後。",
        "裁缝细意花枝斗。",
        "象尺熏炉移永昼。",
        "粉涩浥浥蔷薇透。",
        "晚景看来浑似旧。",
        "沈吟久。",
        "个侬争得知人瘦。"
      ]
    },
    {
      "_id": null,
      "Name": "点绛唇",
      "PoetId": "94edbc47ee5e47c6881b97ff0336b950",
      "PoetName": "陈克",
      "Form": "词",
      "Tags": [
        "宋代",
        "陈克"
      ],
      "Contents": [
        "曲陌春风，",
        "谁家姊妹同墙看。",
        "映花烘暖。",
        "困入茸茸眼。",
        "细马轻衫，",
        "倚醉偷回面。",
        "垂杨转。",
        "坠鞭挥扇。",
        "白地肝肠断。"
      ]
    },
    {
      "_id": null,
      "Name": "菩萨蛮",
      "PoetId": "94edbc47ee5e47c6881b97ff0336b950",
      "PoetName": "陈克",
      "Form": "词",
      "Tags": [
        "宋代",
        "陈克"
      ],
      "Contents": [
        "赤阑桥尽香街直，",
        "笼街细柳娇无力。",
        "金碧上青空，",
        "花晴帘影红。",
        "黄衫飞白马，",
        "日日青楼下。",
        "醉眼不逢人，",
        "午香吹暗尘。"
      ]
    },
    {
      "_id": null,
      "Name": "虞美人",
      "PoetId": "94edbc47ee5e47c6881b97ff0336b950",
      "PoetName": "陈克",
      "Form": "词",
      "Tags": [
        "宋代",
        "陈克"
      ],
      "Contents": [
        "越罗巧画春山叠。",
        "个里融香雪。",
        "满身空翠不胜寒。",
        "恰似那回偷印、小眉山。",
        "青骢油壁西陵下。",
        "仿佛当时话。",
        "而今眼底是高唐。",
        "拂拂淡云疏雨、断人肠。"
      ]
    },
    {
      "_id": null,
      "Name": "谒金门",
      "PoetId": "94edbc47ee5e47c6881b97ff0336b950",
      "PoetName": "陈克",
      "Form": "词",
      "Tags": [
        "宋代",
        "陈克"
      ],
      "Contents": [
        "愁脉脉。",
        "目断江南江北。",
        "烟树重重芳信隔。",
        "小楼山几尺。",
        "细草孤云斜日。",
        "一向弄晴天色。",
        "帘外落花飞不得。",
        "东风无气力。"
      ]
    },
    {
      "_id": null,
      "Name": "豆叶黄·忆王孙",
      "PoetId": "94edbc47ee5e47c6881b97ff0336b950",
      "PoetName": "陈克",
      "Form": "词",
      "Tags": [
        "宋代",
        "陈克"
      ],
      "Contents": [
        "秋千人散小庭空。",
        "麝冷灯昏愁杀侬。",
        "独有闲阶两袖风。",
        "月胧胧。",
        "一树梨花细雨中。"
      ]
    },
    {
      "_id": null,
      "Name": "鹧鸪天",
      "PoetId": "94edbc47ee5e47c6881b97ff0336b950",
      "PoetName": "陈克",
      "Form": "七律",
      "Tags": [
        "宋代",
        "陈克"
      ],
      "Contents": [
        "小市桥弯更向东。",
        "便门长记旧相逢。",
        "踏青会散秋千下，",
        "鬓影衣香怯晚风。",
        "悲往事，",
        "向孤鸿。",
        "断肠肠断旧情浓。",
        "梨花院落黄茅店，",
        "绣被春寒此夜同。"
      ]
    }
  ]
}