{
  "_id": "5189d61909704536b16dab98a86ae893",
  "Name": "李冠",
  "Description": "李冠（？-？） 字世英，历城（今山东济南）人。以文学著称，与王樵、贾同齐名。官乾宁主簿。其词婉约多姿，风格近张先。有《东皋集》，不传。《全宋词》存其词五首。",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "六州歌头",
      "PoetId": "5189d61909704536b16dab98a86ae893",
      "PoetName": "李冠",
      "Form": "词",
      "Tags": [
        "宋代",
        "李冠"
      ],
      "Contents": [
        "凄凉绣岭，",
        "宫殿倚山阿。",
        "明皇帝。",
        "曾游地。",
        "锁烟萝。",
        "郁嵯峨。",
        "忆惜真妃子。",
        "艳倾国，",
        "方姝丽。",
        "朝复暮。",
        "嫔嫱妒。",
        "宠偏颇。",
        "三尺玉泉新浴，",
        "莲羞吐、红浸秋波。",
        "听花奴，",
        "敲羯鼓，",
        "酣奏鸣鼍。",
        "体不胜罗。",
        "舞婆娑。",
        "正霓裳曳。",
        "惊烽燧。",
        "千万骑。",
        "拥雕戈。",
        "情宛转。",
        "魂空乱。",
        "蹙双蛾。",
        "奈兵何。",
        "痛惜三春暮，",
        "委妖丽，",
        "马嵬坡。",
        "平寇乱。",
        "回宸辇。",
        "忍重过。",
        "香瘗紫囊犹有，",
        "鸿都客、钿合应讹。",
        "使行人到此，",
        "千古只伤歌。",
        "事往愁多。"
      ]
    },
    {
      "_id": null,
      "Name": "千秋万岁·千秋岁引",
      "PoetId": "5189d61909704536b16dab98a86ae893",
      "PoetName": "李冠",
      "Form": "词",
      "Tags": [
        "宋代",
        "李冠"
      ],
      "Contents": [
        "杏花好、子细君须辨。",
        "比早梅深、夭桃浅。",
        "把鲛绡、淡拂鲜红面。",
        "蜡融紫萼重重现。",
        "烟外悄，",
        "风中笑，",
        "香满院。",
        "欲绽全开俱可羡。",
        "粹美妖娆无处选。",
        "除卿卿似寻常见。",
        "倚天真、艳冶轻朱粉，",
        "分明洗出胭脂面。",
        "追往事，",
        "绕芳榭，",
        "千千遍。"
      ]
    },
    {
      "_id": null,
      "Name": "蝶恋花",
      "PoetId": "5189d61909704536b16dab98a86ae893",
      "PoetName": "李冠",
      "Form": "词",
      "Tags": [
        "宋代",
        "李冠"
      ],
      "Contents": [
        "遥夜亭皋闲信步。",
        "才过清明，",
        "渐觉伤春暮。",
        "数点雨声风约住。",
        "朦胧淡月云来去。",
        "桃杏依稀香暗渡。",
        "谁在秋千，",
        "笑里轻轻语。",
        "一寸相思千万绪。",
        "人间没个安排处。"
      ]
    }
  ]
}