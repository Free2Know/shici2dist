{
  "_id": "dd0057480a4845848475146da4b98b7e",
  "Name": "刘镇1",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "天香",
      "PoetId": "dd0057480a4845848475146da4b98b7e",
      "PoetName": "刘镇1",
      "Form": "词",
      "Tags": [
        "宋代",
        "刘镇1"
      ],
      "Contents": [
        "漠漠江皋，",
        "迢迢驿路，",
        "天教为春传信。",
        "万木丛边，",
        "百花头上，",
        "不管雪飞风紧。",
        "寻交访旧，",
        "惟翠竹、寒松相认。",
        "不意牵丝动兴，",
        "何心衬妆添晕。",
        "孤标最甘冷落，",
        "不许蝶亲蜂近。",
        "直自从来洁白，",
        "个中清韵。",
        "尽做重闻塞管，",
        "也何害、香销粉痕尽。",
        "待到和羹，",
        "才明底蕴。"
      ]
    },
    {
      "_id": null,
      "Name": "贺新郎",
      "PoetId": "dd0057480a4845848475146da4b98b7e",
      "PoetName": "刘镇1",
      "Form": "词",
      "Tags": [
        "宋代",
        "刘镇1"
      ],
      "Contents": [
        "翠葆摇新竹。",
        "正榴花、枝头叶底，",
        "斗红争绿。",
        "谁在纱窗停针线，",
        "闲理竹西旧曲。",
        "又还是、兰汤新浴。",
        "手弄合欢双彩索，",
        "笑偎人、福寿低相祝。",
        "金凤亸，",
        "艾花矗。",
        "龙舟噀水飞相逐。",
        "记当年、怀沙旧恨，",
        "至今遗俗。",
        "雨过平芜浮天阔，",
        "画艗凌波尽簇。",
        "沸十里、笙歌声续。",
        "好是蟾钩随归棹，",
        "任欢呼、船重成颓玉。",
        "犹未忍，",
        "罩银烛。"
      ]
    }
  ]
}