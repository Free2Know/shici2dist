{
  "_id": "e3a77ff7f0a149f99ec1e396db710134",
  "Name": "曾揆",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "南柯子·南歌子",
      "PoetId": "e3a77ff7f0a149f99ec1e396db710134",
      "PoetName": "曾揆",
      "Form": "词",
      "Tags": [
        "宋代",
        "曾揆"
      ],
      "Contents": [
        "桐叶凉生夜，",
        "藕花香满时。",
        "几多离思有谁知。",
        "遥望盈盈一水、抵天涯。",
        "雨洒征衣泪，",
        "月颦分镜眉。",
        "相逢又是隔年期。",
        "不似画桥归燕、解于飞。"
      ]
    },
    {
      "_id": null,
      "Name": "眼儿媚",
      "PoetId": "e3a77ff7f0a149f99ec1e396db710134",
      "PoetName": "曾揆",
      "Form": "词",
      "Tags": [
        "宋代",
        "曾揆"
      ],
      "Contents": [
        "芙蓉帐冷翠衾单。",
        "魂梦几曾闲。",
        "怎禁未许，",
        "茫茫烟水，",
        "叠叠云山。",
        "去时频把归期约，",
        "远不过春残。",
        "而今已是，",
        "荷花开了，",
        "犹倚栏干。"
      ]
    },
    {
      "_id": null,
      "Name": "西江月",
      "PoetId": "e3a77ff7f0a149f99ec1e396db710134",
      "PoetName": "曾揆",
      "Form": "词",
      "Tags": [
        "宋代",
        "曾揆"
      ],
      "Contents": [
        "檐雨轻敲夜夜，",
        "墙云低度朝朝。",
        "日长天气已无聊。",
        "何况洞房人悄。",
        "眉共新荷不展，",
        "心随垂柳频摇。",
        "午眠仿佛见金翘。",
        "惊觉数声啼鸟。"
      ]
    },
    {
      "_id": null,
      "Name": "谒金门",
      "PoetId": "e3a77ff7f0a149f99ec1e396db710134",
      "PoetName": "曾揆",
      "Form": "词",
      "Tags": [
        "宋代",
        "曾揆"
      ],
      "Contents": [
        "深院寂。",
        "一点春灯衔壁。",
        "空说销愁须酒力。",
        "病多禁未得。",
        "遥望西楼咫尺。",
        "争信今宵思忆。",
        "伴我枕头双泪湿。",
        "梧桐秋雨滴。"
      ]
    }
  ]
}