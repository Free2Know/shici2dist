{
  "_id": "27f6579488354f25bb7904980891a5cd",
  "Name": "易祓",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "喜迁莺",
      "PoetId": "27f6579488354f25bb7904980891a5cd",
      "PoetName": "易祓",
      "Form": "词",
      "Tags": [
        "宋代",
        "易祓"
      ],
      "Contents": [
        "帝城春昼。",
        "见杏脸桃腮，",
        "胭脂微透。",
        "一霎儿晴，",
        "一霎儿雨，",
        "正是催花时候。",
        "淡烟细柳如画，",
        "雅称踏青携手。",
        "怎知道、那人人，",
        "独倚阑干消瘦。",
        "别後。",
        "音信断，",
        "应是泪珠，",
        "滴遍香罗袖。",
        "记得年时，",
        "胆瓶儿畔，",
        "曾把牡丹同嗅。",
        "故乡水遥山远，",
        "怎得新欢如旧。",
        "强消遣，",
        "把闲愁推入，",
        "花前杯酒。"
      ]
    },
    {
      "_id": null,
      "Name": "水调歌头",
      "PoetId": "27f6579488354f25bb7904980891a5cd",
      "PoetName": "易祓",
      "Form": "词",
      "Tags": [
        "宋代",
        "易祓"
      ],
      "Contents": [
        "自古清胜地，",
        "江带与山篸。",
        "夸娥擘此石鐪，",
        "不独岭之南。",
        "初见仙岩第一，",
        "再见砻岩第二，",
        "今见淡岩三。",
        "邱壑皆有分，",
        "品第不须谈。",
        "望前驱，",
        "陪後乘，",
        "破晴岚。",
        "出城一舍而近，",
        "峭壁与天参。",
        "不使尘埃涴脚，",
        "忽觉烟云对面，",
        "鹤驭可同骖。",
        "杖屦从归去，",
        "此乐湘潭。"
      ]
    }
  ]
}