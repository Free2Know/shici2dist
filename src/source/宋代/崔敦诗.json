{
  "_id": "3ebd9f7a3ef140ea94cdc4c0501e9698",
  "Name": "崔敦诗",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "六州",
      "PoetId": "3ebd9f7a3ef140ea94cdc4c0501e9698",
      "PoetName": "崔敦诗",
      "Form": "未知",
      "Tags": [
        "宋代",
        "崔敦诗"
      ],
      "Contents": [
        "商秋吉，",
        "嘉会协中辛。",
        "涓路寝，",
        "修禋祀，",
        "圣德昭清。",
        "端志虑，",
        "罄竭斋精。",
        "锦绣排天仗，",
        "羽卫滨纷。",
        "朝太室、返中宸。",
        "被衮接神明。",
        "时平天时俱清晏，",
        "兼丰年和气，",
        "品物达芳馨。",
        "瞻熉座，",
        "舂容娭燕三灵。",
        "奠瑶爵，",
        "荐量币，",
        "清思呦冥冥。",
        "望昆仑。",
        "嘉祥塞絪緼。",
        "诚殚礼洽庆休成。",
        "润泽被生民。",
        "端门肆眚，",
        "昕庭称贺，",
        "俱将景福万寿、祝双亲。"
      ]
    },
    {
      "_id": null,
      "Name": "十二时·忆少年",
      "PoetId": "3ebd9f7a3ef140ea94cdc4c0501e9698",
      "PoetName": "崔敦诗",
      "Form": "词",
      "Tags": [
        "宋代",
        "崔敦诗"
      ],
      "Contents": [
        "勋华并、天胙昌期。",
        "圣德茂重离。",
        "英明经远，",
        "浚哲昭微。",
        "宝俭更深慈。",
        "观万国、累洽重熙。",
        "对明时。",
        "报礼秩神祗。",
        "玉帛奏华夷。",
        "雍肃显相，",
        "百辟各钦祗。",
        "奄嘉虞英璧奠华滋。",
        "神安坐、景气澄虚。",
        "极光焰、烛长丽。",
        "展诗应律，",
        "万舞逶迟。",
        "三献洽皇仪。",
        "垂露浸庆祜来宜。",
        "礼无违。",
        "鸣鸾临帝阙，",
        "飞凤下天倪。",
        "清和寰宇，",
        "霈泽一朝驰。",
        "醇化无为。",
        "万祀巩洪基。"
      ]
    }
  ]
}