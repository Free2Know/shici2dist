{
  "_id": "fb04ba184fb143d39a40d012316c973a",
  "Name": "萧汉杰",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "卖花声",
      "PoetId": "fb04ba184fb143d39a40d012316c973a",
      "PoetName": "萧汉杰",
      "Form": "七律",
      "Tags": [
        "宋代",
        "萧汉杰"
      ],
      "Contents": [
        "湿逗晚香残。",
        "春浅春寒，",
        "洒窗填户著幽兰。",
        "惨惨凄凄仍滴滴，",
        "做出多般。",
        "和霰撒珠盘。",
        "枕上更阑。",
        "芭蕉怨曲带愁弹。",
        "绿遍阶前苔一片，",
        "晓起谁看。"
      ]
    },
    {
      "_id": null,
      "Name": "浪淘沙",
      "PoetId": "fb04ba184fb143d39a40d012316c973a",
      "PoetName": "萧汉杰",
      "Form": "七律",
      "Tags": [
        "宋代",
        "萧汉杰"
      ],
      "Contents": [
        "愁似晚天云。",
        "醉亦无凭。",
        "秋光此夕属何人。",
        "贫得今年无月看，",
        "留滞江城。",
        "夜起候檐声。",
        "似雨还晴。",
        "旧家谁信此时情。",
        "惟有桂香时入梦，",
        "勾引诗成。"
      ]
    },
    {
      "_id": null,
      "Name": "菩萨蛮",
      "PoetId": "fb04ba184fb143d39a40d012316c973a",
      "PoetName": "萧汉杰",
      "Form": "词",
      "Tags": [
        "宋代",
        "萧汉杰"
      ],
      "Contents": [
        "春愁一段来无影。",
        "著人似醉昏难醒。",
        "烟雨湿阑干。",
        "杏花惊蛰寒。",
        "唾壶敲欲破。",
        "绝叫凭谁和。",
        "今夜欠添衣。",
        "那人知不知。"
      ]
    },
    {
      "_id": null,
      "Name": "蝶恋花",
      "PoetId": "fb04ba184fb143d39a40d012316c973a",
      "PoetName": "萧汉杰",
      "Form": "词",
      "Tags": [
        "宋代",
        "萧汉杰"
      ],
      "Contents": [
        "一缕春情风里絮。",
        "海阔天高，",
        "那更云无数。",
        "娇颤画梁非为雨。",
        "怜伊只合和伊去。",
        "欲话因缘愁日暮。",
        "细认帘旌，",
        "几度来还去。",
        "万一这回航可渡。",
        "共渠活处寻条路。"
      ]
    }
  ]
}