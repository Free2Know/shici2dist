{
  "_id": "13ae96cea1d4449b92e3ecd61003c1a1",
  "Name": "董嗣杲",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "湘月·念奴娇",
      "PoetId": "13ae96cea1d4449b92e3ecd61003c1a1",
      "PoetName": "董嗣杲",
      "Form": "词",
      "Tags": [
        "宋代",
        "董嗣杲"
      ],
      "Contents": [
        "莲幽竹邃，",
        "旧池亭几处，",
        "多爱君子。",
        "醉玉吹香还认取，",
        "忙里得闲标致。",
        "心逐云帆，",
        "情随烟笛，",
        "高会知谁继。",
        "宵筵会启，",
        "蓦然身外浮世。",
        "因见杜牧疏狂，",
        "前缘梦里，",
        "谩蹙双眉翠。",
        "香满屏山春满几，",
        "炉拥麝焦禽睡。",
        "月落梅空，",
        "霜浓窗掩，",
        "两耳风声起。",
        "艳歌终散，",
        "输他鹤帐清寐。"
      ]
    },
    {
      "_id": null,
      "Name": "齐天乐",
      "PoetId": "13ae96cea1d4449b92e3ecd61003c1a1",
      "PoetName": "董嗣杲",
      "Form": "词",
      "Tags": [
        "宋代",
        "董嗣杲"
      ],
      "Contents": [
        "玉山曾醉凉州梦，",
        "图芳敻无今古。",
        "露颗虬藤，",
        "风枝蠹叶，",
        "遗墨何人收取。",
        "当时赠与。",
        "记轻别西湖，",
        "笑离南浦。",
        "万里奚囊，",
        "岂知随处助吟苦。",
        "归来情寄谩远，",
        "旧寻犹在望，",
        "荒亭荒圃。",
        "绀蕾攒冰，",
        "苍阴弄月，",
        "休说堆盘马乳。",
        "云梯尚阻。",
        "袖一幅秋烟，",
        "扫空尘土。",
        "静想山窗，",
        "半乘寒架雨。"
      ]
    }
  ]
}