{
  "_id": "8e8d5de91adb4895a3d4a3c652646b7f",
  "Name": "周孚先",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "木兰花慢",
      "PoetId": "8e8d5de91adb4895a3d4a3c652646b7f",
      "PoetName": "周孚先",
      "Form": "词",
      "Tags": [
        "宋代",
        "周孚先"
      ],
      "Contents": [
        "访梅江路远，",
        "喜春在、剑川湄。",
        "正雁碛云深，",
        "渔村笛晚，",
        "茸帽斜敧。",
        "旧游不堪回首，",
        "更文园、多病减腰围。",
        "惟有秋娘声价，",
        "风流仍似前时。",
        "依稀壁粉旧曾题。",
        "烟草半凄迷。",
        "叹单父台荒，",
        "黄公垆寂，",
        "难觅佳期。",
        "谁家歌楼催雪，",
        "遣夜来、风雨紧些儿。",
        "醉後唾壶敲缺，",
        "龙光摇动晴漪。"
      ]
    },
    {
      "_id": null,
      "Name": "蝶恋花",
      "PoetId": "8e8d5de91adb4895a3d4a3c652646b7f",
      "PoetName": "周孚先",
      "Form": "词",
      "Tags": [
        "宋代",
        "周孚先"
      ],
      "Contents": [
        "舟舣津亭何处树。",
        "晓起珑璁，",
        "回首迷烟雾。",
        "江上离人来又去。",
        "飘零只似风前絮。",
        "倦倚蓬窗谁共语。",
        "野草闲花，",
        "一一伤情绪。",
        "明日重来须记取。",
        "绿杨门巷深深处。"
      ]
    },
    {
      "_id": null,
      "Name": "鹧鸪天",
      "PoetId": "8e8d5de91adb4895a3d4a3c652646b7f",
      "PoetName": "周孚先",
      "Form": "七律",
      "Tags": [
        "宋代",
        "周孚先"
      ],
      "Contents": [
        "曾唱阳关送客时。",
        "临岐借酒话分离。",
        "如今酒被多情苦，",
        "却唱阳关去别伊。",
        "欢会远，",
        "渺难期。",
        "黄垆门掩昼阴迟。",
        "青楼更有痴儿女，",
        "谩忆胡姬捧劝词。"
      ]
    }
  ]
}