{
  "_id": "18d7b899a5e74f8fb35103cc2d98b81c",
  "Name": "苏泂",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "摸鱼儿",
      "PoetId": "18d7b899a5e74f8fb35103cc2d98b81c",
      "PoetName": "苏泂",
      "Form": "词",
      "Tags": [
        "宋代",
        "苏泂"
      ],
      "Contents": [
        "望关河、试穷遥眼，",
        "新愁似丝千缕。",
        "刘郎豪气今何在，",
        "应是九疑三楚。",
        "堪恨处。",
        "便拚得、一生寂寞长羁旅。",
        "无人寄语。",
        "但吊麦伤桃，",
        "边松倚竹，",
        "空忆旧诗句。",
        "文章事，",
        "到底将身自误。",
        "功名难料迟暮。",
        "鹑衣箪食年年瘦，",
        "受侮世间儿女。",
        "君信否。",
        "尽县簿高门，",
        "岁晚谁青顾。",
        "何如引起。",
        "任槎上张骞，",
        "山中李广，",
        "商略尽风度。"
      ]
    },
    {
      "_id": null,
      "Name": "雨中花·夜行船",
      "PoetId": "18d7b899a5e74f8fb35103cc2d98b81c",
      "PoetName": "苏泂",
      "Form": "词",
      "Tags": [
        "宋代",
        "苏泂"
      ],
      "Contents": [
        "十载尊前，",
        "放歌起舞，",
        "人间酒户诗流。",
        "尽期君凌厉，",
        "羽翮高秋。",
        "世事几如人意，",
        "儒冠还负身谋。",
        "叹天生李广，",
        "才气无双，",
        "不得封侯。",
        "榆关万里，",
        "一去飘然，",
        "片云甚处神州。",
        "应怅望、家人父子，",
        "重见无由。",
        "陇水寂寥传恨，",
        "淮山宛转供愁。",
        "这回休也，",
        "燕鸿南北，",
        "长隔英游。"
      ]
    }
  ]
}