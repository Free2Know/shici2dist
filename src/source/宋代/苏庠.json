{
  "_id": "9c852d4068794c93adaeeab9db7a660d",
  "Name": "苏庠",
  "Description": "苏庠（1065-1146） 字养直，澧州（治今湖南澧县）人，伯固之子。初以病目，自号眚翁。徙丹阳（今属江苏）之后湖，更号后湖病民。绍兴间，居庐山。以徐俯荐，被召，不赴。有《后湖集》、《后湖词》。他一生淡于名利，故其词境亦极潇疏，有尘外之音。",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "临江仙",
      "PoetId": "9c852d4068794c93adaeeab9db7a660d",
      "PoetName": "苏庠",
      "Form": "词",
      "Tags": [
        "宋代",
        "苏庠"
      ],
      "Contents": [
        "本是白苹洲畔客，",
        "虎符卧镇江城。",
        "归来犹得趁鸥盟。",
        "柳丝摇晓市，",
        "杜若遍芳汀。",
        "莫惜飞觞仍堕帻，",
        "柳边依约莺声。",
        "水秋鲈熟正关情。",
        "只愁宣室召，",
        "未许钓船轻。"
      ]
    },
    {
      "_id": null,
      "Name": "如梦令",
      "PoetId": "9c852d4068794c93adaeeab9db7a660d",
      "PoetName": "苏庠",
      "Form": "词",
      "Tags": [
        "宋代",
        "苏庠"
      ],
      "Contents": [
        "叠嶂晓埋烟雨。",
        "忽作飞花无数。",
        "整整复斜斜，",
        "来伴南枝清苦。",
        "日暮。",
        "日暮。",
        "何许云林烟树。"
      ]
    },
    {
      "_id": null,
      "Name": "木兰花·玉楼春",
      "PoetId": "9c852d4068794c93adaeeab9db7a660d",
      "PoetName": "苏庠",
      "Form": "七律",
      "Tags": [
        "宋代",
        "苏庠"
      ],
      "Contents": [
        "江云叠叠遮鸳浦。",
        "江水无情留薄暮。",
        "归帆初张苇边风，",
        "客梦不禁篷背雨。",
        "渚花不解留人住。",
        "只作深愁无尽处。",
        "白沙烟树有无中，",
        "雁落沧洲何处所。"
      ]
    },
    {
      "_id": null,
      "Name": "浣溪沙",
      "PoetId": "9c852d4068794c93adaeeab9db7a660d",
      "PoetName": "苏庠",
      "Form": "五律",
      "Tags": [
        "宋代",
        "苏庠"
      ],
      "Contents": [
        "水榭风微玉枕凉。",
        "牙床角簟藕花香。",
        "野塘烟雨罩鸳鸯。",
        "红蓼渡头青嶂远，",
        "绿苹波上白鸥双。",
        "淋浪淡墨水云乡。"
      ]
    },
    {
      "_id": null,
      "Name": "清平乐",
      "PoetId": "9c852d4068794c93adaeeab9db7a660d",
      "PoetName": "苏庠",
      "Form": "词",
      "Tags": [
        "宋代",
        "苏庠"
      ],
      "Contents": [
        "断崖流水。",
        "香度青林底。",
        "元配骚人兰与芷。",
        "不数春风桃李。",
        "淮南丛桂小山。",
        "诗翁合得攀翻。",
        "身到十洲三岛，",
        "心游万壑千岩。"
      ]
    },
    {
      "_id": null,
      "Name": "点绛唇",
      "PoetId": "9c852d4068794c93adaeeab9db7a660d",
      "PoetName": "苏庠",
      "Form": "词",
      "Tags": [
        "宋代",
        "苏庠"
      ],
      "Contents": [
        "冰勒轻颸，",
        "绿痕初涨回塘水。",
        "柳洲烟际。",
        "白鹭翘沙嘴。",
        "箬笠青蓑，",
        "未减貂蝉贵。",
        "云涛里。",
        "醉眠篷底。",
        "不属人间世。"
      ]
    },
    {
      "_id": null,
      "Name": "菩萨蛮",
      "PoetId": "9c852d4068794c93adaeeab9db7a660d",
      "PoetName": "苏庠",
      "Form": "词",
      "Tags": [
        "宋代",
        "苏庠"
      ],
      "Contents": [
        "北风振野云平屋。",
        "寒溪淅淅流冰谷。",
        "落日送归鸿。",
        "夕岚千万重。",
        "荒坡垂斗柄。",
        "直北乡山近。",
        "何必苦言归。",
        "石亭春满枝。"
      ]
    },
    {
      "_id": null,
      "Name": "虞美人",
      "PoetId": "9c852d4068794c93adaeeab9db7a660d",
      "PoetName": "苏庠",
      "Form": "词",
      "Tags": [
        "宋代",
        "苏庠"
      ],
      "Contents": [
        "军书未息梅仍破。",
        "穿市溪流过。",
        "病来无处不关情。",
        "一夜鸣榔急雨、杂滩声。",
        "飘零无复还山梦。",
        "云屋春寒重。",
        "山连积水水连空。",
        "溪上青蒲短短、柳重重。"
      ]
    },
    {
      "_id": null,
      "Name": "诉衷情",
      "PoetId": "9c852d4068794c93adaeeab9db7a660d",
      "PoetName": "苏庠",
      "Form": "词",
      "Tags": [
        "宋代",
        "苏庠"
      ],
      "Contents": [
        "倦投林樾当诛茅。",
        "鸿雁响寒郊。",
        "溪上晚来杨柳，",
        "月露洗烟梢。",
        "霜後渚，",
        "水分槽。",
        "尚平桥。",
        "客床归梦，",
        "何必江南，",
        "门接云涛。"
      ]
    },
    {
      "_id": null,
      "Name": "谒金门",
      "PoetId": "9c852d4068794c93adaeeab9db7a660d",
      "PoetName": "苏庠",
      "Form": "词",
      "Tags": [
        "宋代",
        "苏庠"
      ],
      "Contents": [
        "何处所。",
        "门外冷云堆浦。",
        "竹里江梅寒未吐。",
        "茅屋疏疏雨。",
        "谁遣愁来如许。",
        "小立野塘官渡。",
        "手种凌霄今在否。",
        "柳浪迷烟渚。"
      ]
    },
    {
      "_id": null,
      "Name": "阮郎归",
      "PoetId": "9c852d4068794c93adaeeab9db7a660d",
      "PoetName": "苏庠",
      "Form": "词",
      "Tags": [
        "宋代",
        "苏庠"
      ],
      "Contents": [
        "西园风暖落花时。",
        "绿阴莺乱啼。",
        "倚阑无语惜芳菲。",
        "絮飞蝴蝶飞。",
        "缘底事，",
        "减腰围。",
        "遣愁愁著眉。",
        "波连春渚暮天垂。",
        "燕归人未归。"
      ]
    },
    {
      "_id": null,
      "Name": "鹧鸪天",
      "PoetId": "9c852d4068794c93adaeeab9db7a660d",
      "PoetName": "苏庠",
      "Form": "七律",
      "Tags": [
        "宋代",
        "苏庠"
      ],
      "Contents": [
        "秋入蒹葭小雁行。",
        "参差飞堕水云乡。",
        "直须银甲供春笋，",
        "且滴糟床覆羽觞。",
        "风压幕，",
        "月侵廊。",
        "江南江北夜茫茫。",
        "悬知上马啼鹃梦，",
        "一夜惊飞宝鸭香。"
      ]
    }
  ]
}