{
  "_id": "5ad31644e4e64887b9f9d72547d767eb",
  "Name": "司马光",
  "Description": "司马光（1019-1086） 字君实，陕州（今山西夏县）涑水乡人，世称涑水先生。仁宗宝元二年（1039）进士。庆历八年，官大理寺丞，召试，授馆阁校勘。累除知制诰，改天章阁待制，知谏院。英宗朝，任龙图阁直学士，改右谏议大夫。神宗时，擢翰林学士，判西京留司御史台，拜资政殿学士。因竭力反对王安石变法，熙宁四年（1071）离朝退居洛阳，致力编撰《资治通鉴》。哲宗即位次年，任尚书左仆射、门下侍郎，废除新法。同年卒，封温国公，谥文正。以文著名，亦能诗词。著有《司马文正公集》、《稽古录》。",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "客中初夏",
      "PoetId": "5ad31644e4e64887b9f9d72547d767eb",
      "PoetName": "司马光",
      "Form": "七绝",
      "Tags": [
        "宋代",
        "司马光"
      ],
      "Contents": [
        "四月晴和雨乍晴，",
        "南山当户转分明。",
        "更无柳絮因风起，",
        "惟有葵花向日晴。"
      ]
    },
    {
      "_id": null,
      "Name": "西江月",
      "PoetId": "5ad31644e4e64887b9f9d72547d767eb",
      "PoetName": "司马光",
      "Form": "词",
      "Tags": [
        "宋代",
        "司马光"
      ],
      "Contents": [
        "宝髻松松挽就，",
        "铅华淡淡妆成。",
        "青烟翠雾罩轻盈。",
        "飞絮游丝无定。",
        "相见争如不见，",
        "有情何似无情。",
        "笙歌散後酒初醒。",
        "深院月斜人静。"
      ]
    },
    {
      "_id": null,
      "Name": "锦堂春·锦堂春慢",
      "PoetId": "5ad31644e4e64887b9f9d72547d767eb",
      "PoetName": "司马光",
      "Form": "词",
      "Tags": [
        "宋代",
        "司马光"
      ],
      "Contents": [
        "红日迟迟，",
        "虚廊转影，",
        "槐阴迤逦西斜。",
        "彩笔工夫，",
        "难状晚景烟霞。",
        "蝶尚不知春去，",
        "漫绕幽砌寻花。",
        "奈猛风过後，",
        "纵有残红，",
        "飞向谁家。",
        "始知青鬓无价，",
        "叹飘零官路，",
        "荏苒年华。",
        "今日笙歌丛里，",
        "特地咨嗟。",
        "席上青衫湿透，",
        "算感旧、何止琵琶。",
        "怎不教人易老，",
        "多少离愁，",
        "散在天涯。"
      ]
    },
    {
      "_id": null,
      "Name": "阮郎归",
      "PoetId": "5ad31644e4e64887b9f9d72547d767eb",
      "PoetName": "司马光",
      "Form": "词",
      "Tags": [
        "宋代",
        "司马光"
      ],
      "Contents": [
        "渔舟容易入春山。",
        "仙家日月闲。",
        "绮窗纱幌映朱颜。",
        "相逢醉梦间。",
        "松露冷，",
        "海霞殷。",
        "匆匆整棹还。",
        "落花寂寂水潺潺。",
        "重寻此路难。"
      ]
    }
  ]
}