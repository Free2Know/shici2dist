{
  "_id": "0ea2e93893e74e95942d04f272bba94f",
  "Name": "张纲",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "万年欢",
      "PoetId": "0ea2e93893e74e95942d04f272bba94f",
      "PoetName": "张纲",
      "Form": "未知",
      "Tags": [
        "宋代",
        "张纲"
      ],
      "Contents": [
        "岁晚寒凝，",
        "正冥舒四叶，",
        "梅吐孤芳。",
        "庆诞佳辰，",
        "开筵盛集萱堂。",
        "合坐春回锦绣，",
        "卷帘处、花簇笙簧。",
        "除乐禁、初许闻韶，",
        "应时欢宴何妨。",
        "人言富贵最好，",
        "算有谁能兼，",
        "福寿康强。",
        "自是仙姿，",
        "天教占取恩光。",
        "百和重添宝炬，",
        "十分劝、频举瑶觞。",
        "仍教画、家庆新图，",
        "要看兰桂成行。"
      ]
    },
    {
      "_id": null,
      "Name": "临江仙",
      "PoetId": "0ea2e93893e74e95942d04f272bba94f",
      "PoetName": "张纲",
      "Form": "词",
      "Tags": [
        "宋代",
        "张纲"
      ],
      "Contents": [
        "绿蚁浮觞香泛泛，",
        "黄花共荐芳辰。",
        "清霜天宇净无尘。",
        "登高宜有赋，",
        "拈笔戏成文。",
        "可奈园林摇落尽，",
        "悲秋意与谁论。",
        "眼中相识几番新。",
        "龙山高会处，",
        "落帽定何人。"
      ]
    },
    {
      "_id": null,
      "Name": "人月圆",
      "PoetId": "0ea2e93893e74e95942d04f272bba94f",
      "PoetName": "张纲",
      "Form": "词",
      "Tags": [
        "宋代",
        "张纲"
      ],
      "Contents": [
        "封人祝望尧云了，",
        "归路蔼欢声。",
        "何妨明日，",
        "开筵笑语，",
        "聊庆初生。",
        "官闲岁晚身犹健，",
        "兰玉更盈庭。",
        "持杯为寿，",
        "从教夜醉，",
        "谁怕参横。"
      ]
    },
    {
      "_id": null,
      "Name": "减字木兰花",
      "PoetId": "0ea2e93893e74e95942d04f272bba94f",
      "PoetName": "张纲",
      "Form": "词",
      "Tags": [
        "宋代",
        "张纲"
      ],
      "Contents": [
        "思堂醇酎。",
        "满酌金杯争献寿。",
        "记取年时。",
        "头白成双唱旧词。",
        "莫言秋晚。",
        "五日小春黄菊绽。",
        "折一枝来。",
        "纶诰金花要并开。"
      ]
    },
    {
      "_id": null,
      "Name": "凤栖梧·蝶恋花",
      "PoetId": "0ea2e93893e74e95942d04f272bba94f",
      "PoetName": "张纲",
      "Form": "词",
      "Tags": [
        "宋代",
        "张纲"
      ],
      "Contents": [
        "风动飞霙迎晓霁。",
        "银海光浮，",
        "宴启群仙会。",
        "骑省流芳谁可继。",
        "尊前看取连枝贵。",
        "华发衰翁羞晚岁。",
        "未报皇恩，",
        "尚忝专城寄。",
        "酒入愁肠应易醉。",
        "已拚一醉酬君意。"
      ]
    },
    {
      "_id": null,
      "Name": "好事近",
      "PoetId": "0ea2e93893e74e95942d04f272bba94f",
      "PoetName": "张纲",
      "Form": "词",
      "Tags": [
        "宋代",
        "张纲"
      ],
      "Contents": [
        "梅柳约东风，",
        "迎腊暗传消息。",
        "粉面翠眉偷笑，",
        "似欣逢佳客。",
        "晚来歌管破馀寒，",
        "沈烟袅轻碧。",
        "老去不禁卮酒，",
        "奈尊前春色。"
      ]
    },
    {
      "_id": null,
      "Name": "念奴娇",
      "PoetId": "0ea2e93893e74e95942d04f272bba94f",
      "PoetName": "张纲",
      "Form": "词",
      "Tags": [
        "宋代",
        "张纲"
      ],
      "Contents": [
        "论思厌久，",
        "动莼鲈清兴，",
        "轻辞丹极。",
        "佩玉腰金归故里，",
        "光照湖山秋色。",
        "八座仪刑，",
        "九重尊宠，",
        "才大今词伯。",
        "汉家豪俊，",
        "一时谁是勍敌。",
        "三径旧日家声，",
        "华堂深稳处，",
        "频开瑶席。",
        "春在壶中真自有，",
        "一境珠宫仙掖。",
        "谭程挥风，",
        "罚筹如猬，",
        "数因尊前客。",
        "故应元放，",
        "举杯狂醉轻掷。"
      ]
    },
    {
      "_id": null,
      "Name": "惜分飞",
      "PoetId": "0ea2e93893e74e95942d04f272bba94f",
      "PoetName": "张纲",
      "Form": "词",
      "Tags": [
        "宋代",
        "张纲"
      ],
      "Contents": [
        "年少春心花里转。",
        "只恐飞花片片。",
        "沈醉归深院。",
        "妓衣何用令高卷。",
        "要看梁州初入遍。",
        "放出楼中舞燕。",
        "有眼何曾见。",
        "看来未足重开宴。"
      ]
    },
    {
      "_id": null,
      "Name": "感皇恩",
      "PoetId": "0ea2e93893e74e95942d04f272bba94f",
      "PoetName": "张纲",
      "Form": "词",
      "Tags": [
        "宋代",
        "张纲"
      ],
      "Contents": [
        "解组盛明时，",
        "角巾东路。",
        "家在深村更深处。",
        "扫开三径，",
        "坐看一川烟雨。",
        "故山休笑我，",
        "来何暮。",
        "苦贪富贵，",
        "多忧多虑。",
        "百岁光阴能几许。",
        "醉乡日月，",
        "莫问人间寒暑。",
        "兴来随短棹，",
        "过南浦。"
      ]
    },
    {
      "_id": null,
      "Name": "朝中措",
      "PoetId": "0ea2e93893e74e95942d04f272bba94f",
      "PoetName": "张纲",
      "Form": "词",
      "Tags": [
        "宋代",
        "张纲"
      ],
      "Contents": [
        "休惊初腊冻全消。",
        "旬日是春朝。",
        "梅吐芳心半笑，",
        "柳含青眼相撩。",
        "风光如许，",
        "那知太守，",
        "老去无聊。",
        "乘兴方思把盏，",
        "归心已逐轻桡。"
      ]
    },
    {
      "_id": null,
      "Name": "江城子",
      "PoetId": "0ea2e93893e74e95942d04f272bba94f",
      "PoetName": "张纲",
      "Form": "词",
      "Tags": [
        "宋代",
        "张纲"
      ],
      "Contents": [
        "宝津楼下柳阴重。",
        "画桥东。",
        "戏鱼龙。",
        "闻喜当时，",
        "开宴盛仪容。",
        "遥想新年寻故事，",
        "扶醉帽，",
        "夕阳中。",
        "可怜衰鬓飒霜丛。",
        "借酡红。",
        "遣愁浓。",
        "梦入长安，",
        "惊起送飞鸿。",
        "直下青冥休避路，",
        "九万里，",
        "看抟风。"
      ]
    },
    {
      "_id": null,
      "Name": "浣溪沙",
      "PoetId": "0ea2e93893e74e95942d04f272bba94f",
      "PoetName": "张纲",
      "Form": "五律",
      "Tags": [
        "宋代",
        "张纲"
      ],
      "Contents": [
        "罗绮争春拥画堂。",
        "翠帷深处按笙簧。",
        "宝奁频炷郁沈香。",
        "海上蟠桃元未老，",
        "月中仙桂看馀芳。",
        "何须龟鹤颂年长。"
      ]
    },
    {
      "_id": null,
      "Name": "清平乐",
      "PoetId": "0ea2e93893e74e95942d04f272bba94f",
      "PoetName": "张纲",
      "Form": "词",
      "Tags": [
        "宋代",
        "张纲"
      ],
      "Contents": [
        "红莲照晚。",
        "花底明人眼。",
        "无限游人谁惜倦。",
        "只有衰翁心懒。",
        "笙歌缓引更筹。",
        "更阑客散添愁。",
        "香雾半窗幽梦，",
        "烟波千里归舟。"
      ]
    },
    {
      "_id": null,
      "Name": "满庭芳",
      "PoetId": "0ea2e93893e74e95942d04f272bba94f",
      "PoetName": "张纲",
      "Form": "词",
      "Tags": [
        "宋代",
        "张纲"
      ],
      "Contents": [
        "风轧云低，",
        "寒催腊近，",
        "画堂和气先春。",
        "玳筵处启，",
        "佳会庆生辰。",
        "漏转高张宝炬，",
        "重帘邃、深炷炉薰。",
        "欢声里，",
        "清歌闲发，",
        "一曲绕梁尘。",
        "慈闱，",
        "春不老，",
        "山河象服，",
        "恩被丝纶。",
        "占人间荣贵，",
        "兰玉诜诜。",
        "便好金尊尽醉，",
        "殷勤劝、须满十分。",
        "深深愿，",
        "斑衣拜舞，",
        "千岁奉灵椿。"
      ]
    },
    {
      "_id": null,
      "Name": "点绛唇",
      "PoetId": "0ea2e93893e74e95942d04f272bba94f",
      "PoetName": "张纲",
      "Form": "词",
      "Tags": [
        "宋代",
        "张纲"
      ],
      "Contents": [
        "罗幕重重，",
        "画堂迎腊和风转。",
        "玳筵高展。",
        "知是群仙宴。",
        "银鸭香浮，",
        "红袖翻歌扇。",
        "金杯劝。",
        "深深祝愿。",
        "争把蟠桃献。"
      ]
    },
    {
      "_id": null,
      "Name": "绿头鸭·多丽",
      "PoetId": "0ea2e93893e74e95942d04f272bba94f",
      "PoetName": "张纲",
      "Form": "词",
      "Tags": [
        "宋代",
        "张纲"
      ],
      "Contents": [
        "敛晴烟。",
        "桂花如水轻寒。",
        "宴中秋、朋簪来会，",
        "满筵绿鬓朱颜。",
        "罄尊罍、兴吞海量，",
        "妙歌吹、声彻云端。",
        "独念衰残，",
        "强陪欢笑，",
        "恍然感旧觉悲酸。",
        "功名志，",
        "黄梁晓梦，",
        "老去奈何天。",
        "休追悔，",
        "天应教人，",
        "赢取身闲。",
        "想姮娥、情郎如旧，",
        "也须知我贪欢。",
        "奈潘鬓、霜蓬渐满，",
        "况沈腰、革带频宽。",
        "月有重圆，",
        "人谁长健，",
        "一回相见一回难。",
        "王夫子，",
        "看君风度，",
        "何不早弹冠。",
        "莫学我，",
        "年年对月，",
        "扶病江干。"
      ]
    },
    {
      "_id": null,
      "Name": "菩萨蛮",
      "PoetId": "0ea2e93893e74e95942d04f272bba94f",
      "PoetName": "张纲",
      "Form": "词",
      "Tags": [
        "宋代",
        "张纲"
      ],
      "Contents": [
        "重帘卷尽楼台日。",
        "华灯万点欢声入。",
        "老病莫凭阑。",
        "一城星斗寒。",
        "艳妆翻舞雪。",
        "目眩红生缬。",
        "不是故无情。",
        "羞君双鬓青。"
      ]
    },
    {
      "_id": null,
      "Name": "蓦山溪",
      "PoetId": "0ea2e93893e74e95942d04f272bba94f",
      "PoetName": "张纲",
      "Form": "词",
      "Tags": [
        "宋代",
        "张纲"
      ],
      "Contents": [
        "小窗开宴，",
        "草草杯盘具。",
        "欢喜走儿童，",
        "庆生朝、一年一度。",
        "风光好处，",
        "恰是小春时，",
        "香泛泛，",
        "酒醺醺，",
        "一曲歌金缕。",
        "吾今已醉，",
        "解作醒时语。",
        "千里念重亲，",
        "望家山、云天尽处。",
        "深深发愿，",
        "只愿早休官，",
        "居颜巷，",
        "戏莱衣，",
        "岁岁长欢聚。"
      ]
    },
    {
      "_id": null,
      "Name": "西江月",
      "PoetId": "0ea2e93893e74e95942d04f272bba94f",
      "PoetName": "张纲",
      "Form": "词",
      "Tags": [
        "宋代",
        "张纲"
      ],
      "Contents": [
        "易老方惊岁晚，",
        "难禁又报生朝。",
        "从他华发转萧萧。",
        "且共尊前一笑。",
        "为具随宜餖飣，",
        "烘堂不用笙箫。",
        "只烦欢伯散无憀。",
        "醉里追回年少。"
      ]
    },
    {
      "_id": null,
      "Name": "青门饮",
      "PoetId": "0ea2e93893e74e95942d04f272bba94f",
      "PoetName": "张纲",
      "Form": "未知",
      "Tags": [
        "宋代",
        "张纲"
      ],
      "Contents": [
        "疏柳飘零，",
        "暮鸦寒集，",
        "都门送客，",
        "斜阳影里。",
        "野色沈沈，",
        "翠微隐隐，",
        "遥指故乡云外。",
        "聚久交情厚，",
        "对西风、争忍分袂。",
        "饮散宾朋，",
        "画船去也，",
        "平芜千里。",
        "因记。",
        "小轩无寐。",
        "观夜月凭阑，",
        "共论深契。",
        "绛帐清闲，",
        "杏坛优暇，",
        "当念宴游同醉。",
        "南北烟波远，",
        "愿无忘、音书频寄。",
        "未知名宦拘人，",
        "异日相逢何地。"
      ]
    }
  ]
}