{
  "_id": "8fd8c049d8bd47c79f9da7afc502d530",
  "Name": "杨炎正",
  "Description": "杨炎正（1145-？） 字济翁，吉州庐陵（今江西吉安）人。杨万里族弟。宁宗庆元二年（1196）进士，为宁远主簿。嘉定年间任大理司直，后又曾知藤州、琼州。其多数词作风致清爽；有感伤时事之作，沉郁苍凉，风格与辛弃疾较为接近。有词集《西樵语业》。",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "减字木兰花",
      "PoetId": "8fd8c049d8bd47c79f9da7afc502d530",
      "PoetName": "杨炎正",
      "Form": "词",
      "Tags": [
        "宋代",
        "杨炎正"
      ],
      "Contents": [
        "月明如昼。",
        "占断小楼供把酒。",
        "入眼人人。",
        "如月精神更有情。",
        "大家休睡。",
        "留到天明和月醉。",
        "生怕醒来。",
        "月到波心忆酒媒。"
      ]
    },
    {
      "_id": null,
      "Name": "千秋岁",
      "PoetId": "8fd8c049d8bd47c79f9da7afc502d530",
      "PoetName": "杨炎正",
      "Form": "词",
      "Tags": [
        "宋代",
        "杨炎正"
      ],
      "Contents": [
        "五云缥缈。",
        "朝退金门晓。",
        "归未稳，",
        "传宣到。",
        "龙楼陪夕宴，",
        "凤沼吟春草。",
        "人间世，",
        "谁知自有蓬莱岛。",
        "一杯宜劝了。",
        "换得天颜笑。",
        "人不老，",
        "春长好。",
        "从今千百岁，",
        "总是中书考。",
        "瑶池会，",
        "金盘剩荐安期枣。"
      ]
    },
    {
      "_id": null,
      "Name": "念奴娇",
      "PoetId": "8fd8c049d8bd47c79f9da7afc502d530",
      "PoetName": "杨炎正",
      "Form": "词",
      "Tags": [
        "宋代",
        "杨炎正"
      ],
      "Contents": [
        "汉天云静，",
        "望一星飞过，",
        "湘南湘北。",
        "当是郴山猿鹤梦，",
        "唤起日边消息。",
        "羽扇纶巾，",
        "浩然乘兴，",
        "此意无人识。",
        "扁舟千里，",
        "但闻清夜横笛。",
        "记得天上人间，",
        "去年今日，",
        "曾作称觞客。",
        "明月风烟依旧似，",
        "只觉蓬莱悬隔。",
        "更恐明朝，",
        "诏黄飞下，",
        "趣驾冲霄翼。",
        "衮衣剑履，",
        "望公长在南极。"
      ]
    },
    {
      "_id": null,
      "Name": "柳梢青",
      "PoetId": "8fd8c049d8bd47c79f9da7afc502d530",
      "PoetName": "杨炎正",
      "Form": "词",
      "Tags": [
        "宋代",
        "杨炎正"
      ],
      "Contents": [
        "生紫衫儿。",
        "影金领子，",
        "著得偏宜。",
        "步稳金莲，",
        "香熏纨扇，",
        "舞转花枝。",
        "捧杯更著膎。",
        "唱一个、新行耍词。",
        "玉骨冰肌，",
        "好天良夜，",
        "怎不怜伊。"
      ]
    },
    {
      "_id": null,
      "Name": "桃源忆故人",
      "PoetId": "8fd8c049d8bd47c79f9da7afc502d530",
      "PoetName": "杨炎正",
      "Form": "词",
      "Tags": [
        "宋代",
        "杨炎正"
      ],
      "Contents": [
        "尊前未语眉先皱。",
        "只把横波斜溜。",
        "此意问春知否。",
        "蝶困蜂儿瘦。",
        "膎呷丁些来酒。",
        "越会把人﹀︽。",
        "有个约伊时候。",
        "梦里来相就。"
      ]
    },
    {
      "_id": null,
      "Name": "水调歌头",
      "PoetId": "8fd8c049d8bd47c79f9da7afc502d530",
      "PoetName": "杨炎正",
      "Form": "词",
      "Tags": [
        "宋代",
        "杨炎正"
      ],
      "Contents": [
        "把酒对斜阳，",
        "无语问西风。",
        "胭脂何事，",
        "都做颜色染芙蓉。",
        "放眼暮江千顷，",
        "中有离情万斛，",
        "无处落征鸿。",
        "天在阑干角，",
        "人倚醉醒中。",
        "千万里，",
        "江南北，",
        "浙西东。",
        "吾生如寄，",
        "尚想三径菊花丛。",
        "谁是中州豪杰，",
        "借我五湖舟楫，",
        "去作钓渔翁。",
        "故园且回首，",
        "此意莫匆匆。"
      ]
    },
    {
      "_id": null,
      "Name": "洞仙歌",
      "PoetId": "8fd8c049d8bd47c79f9da7afc502d530",
      "PoetName": "杨炎正",
      "Form": "词",
      "Tags": [
        "宋代",
        "杨炎正"
      ],
      "Contents": [
        "芙蓉开了，",
        "春未江梅透。",
        "小小东风弄晴昼。",
        "把万家和气，",
        "吹入笙歌，",
        "炉熏里，",
        "都与慈闱做寿。",
        "黄堂今日贵，",
        "自著莱衣，",
        "捧劝金船十分酒。",
        "愿从今，",
        "江海上，",
        "日日韶华桃李迳，",
        "总为人间种就。",
        "但看取、天边老人星，",
        "有一点台星，",
        "共光南斗。"
      ]
    },
    {
      "_id": null,
      "Name": "浣溪沙",
      "PoetId": "8fd8c049d8bd47c79f9da7afc502d530",
      "PoetName": "杨炎正",
      "Form": "五律",
      "Tags": [
        "宋代",
        "杨炎正"
      ],
      "Contents": [
        "三迳闲情傲落霞。",
        "五湖高兴不浮家。",
        "自斟北斗浸丹砂。",
        "闲把胸中千涧壑，",
        "撰成醉处一生涯。",
        "雪楼风月篆岗花。"
      ]
    },
    {
      "_id": null,
      "Name": "满江红",
      "PoetId": "8fd8c049d8bd47c79f9da7afc502d530",
      "PoetName": "杨炎正",
      "Form": "词",
      "Tags": [
        "宋代",
        "杨炎正"
      ],
      "Contents": [
        "豹尾班中，",
        "谁一似、神仙冠玉。",
        "认得是、当年唱第，",
        "斗间星宿。",
        "万卷平生都看了，",
        "如今剗地无书读。",
        "向云霄、去路有行堤，",
        "沙新筑。",
        "黄封酒，",
        "生朝禄。",
        "金缕唱，",
        "生朝曲。",
        "且通宵一醉，",
        "剩裁红烛。",
        "待做太平真宰相，",
        "黑头坐对三槐绿。",
        "问恁时、犹有甚除书，",
        "长生箓。"
      ]
    },
    {
      "_id": null,
      "Name": "点绛唇",
      "PoetId": "8fd8c049d8bd47c79f9da7afc502d530",
      "PoetName": "杨炎正",
      "Form": "词",
      "Tags": [
        "宋代",
        "杨炎正"
      ],
      "Contents": [
        "邂逅开尊，",
        "眼中有个人纤软。",
        "袖罗轻转。",
        "玉腕回春暖。",
        "韵处无多，",
        "只恼人肠断。",
        "词将半。",
        "近前相劝。",
        "扑扑清香满。"
      ]
    },
    {
      "_id": null,
      "Name": "玉人歌",
      "PoetId": "8fd8c049d8bd47c79f9da7afc502d530",
      "PoetName": "杨炎正",
      "Form": "词",
      "Tags": [
        "宋代",
        "杨炎正"
      ],
      "Contents": [
        "风西起。",
        "又老尽篱花，",
        "寒轻香细。",
        "漫题红叶，",
        "句里意谁会。",
        "长天不恨江南远，",
        "苦恨无书寄。",
        "最相思，",
        "盘桔千枚，",
        "脍鲈十尾。",
        "鸿雁阻归计。",
        "算愁满离肠，",
        "十分岂止。",
        "倦倚阑干，",
        "顾影在天际。",
        "凌烟图画青山约，",
        "总是浮生事。",
        "判从今，",
        "买取朝醒夕醉。"
      ]
    },
    {
      "_id": null,
      "Name": "瑞鹤仙",
      "PoetId": "8fd8c049d8bd47c79f9da7afc502d530",
      "PoetName": "杨炎正",
      "Form": "词",
      "Tags": [
        "宋代",
        "杨炎正"
      ],
      "Contents": [
        "风光开旧眼。",
        "正梅雪初消，",
        "柳丝新染。",
        "楼台竞装点。",
        "照金荷十里，",
        "珠帘齐卷。",
        "湘弦楚管。",
        "动香风、旌旗影转。",
        "望云间，",
        "一点台星飞下，",
        "洞天清晚。",
        "争看。",
        "袖红围坐，",
        "舞翠回春，",
        "笑歌生暖。",
        "欢声正远。",
        "嬉游意，",
        "未容懒。",
        "恐丝纶趣召，",
        "清都仙伯，",
        "归去朝天夜半。",
        "倩邦人、挽取遨头，",
        "醉扶玉腕。"
      ]
    },
    {
      "_id": null,
      "Name": "生查子",
      "PoetId": "8fd8c049d8bd47c79f9da7afc502d530",
      "PoetName": "杨炎正",
      "Form": "五律",
      "Tags": [
        "宋代",
        "杨炎正"
      ],
      "Contents": [
        "金莲照夜红，",
        "玉腕扶春碧。",
        "曲妙遏云行，",
        "人好欺花色。",
        "欢生酒面浓，",
        "笑染炉香湿。",
        "饮尽十玻璃，",
        "月堕东方白。"
      ]
    },
    {
      "_id": null,
      "Name": "相见欢",
      "PoetId": "8fd8c049d8bd47c79f9da7afc502d530",
      "PoetName": "杨炎正",
      "Form": "词",
      "Tags": [
        "宋代",
        "杨炎正"
      ],
      "Contents": [
        "江湖万里征鸿。",
        "再相逢。",
        "多少风烟摸在、笑谈中。",
        "歌裙醉。",
        "罗巾泪。",
        "别愁浓。",
        "瘦减腰围不碍、带金重。"
      ]
    },
    {
      "_id": null,
      "Name": "秦楼月·忆秦娥",
      "PoetId": "8fd8c049d8bd47c79f9da7afc502d530",
      "PoetName": "杨炎正",
      "Form": "未知",
      "Tags": [
        "宋代",
        "杨炎正"
      ],
      "Contents": [
        "东风寂。",
        "垂杨舞困春无力。",
        "春无力。",
        "落红不管，",
        "杏花狼籍。",
        "断肠芳草萋萋碧。",
        "新来怪底相思极。",
        "相思极。",
        "冷烟池馆，",
        "又将寒食。"
      ]
    },
    {
      "_id": null,
      "Name": "蝶恋花",
      "PoetId": "8fd8c049d8bd47c79f9da7afc502d530",
      "PoetName": "杨炎正",
      "Form": "词",
      "Tags": [
        "宋代",
        "杨炎正"
      ],
      "Contents": [
        "离恨做成春夜雨。",
        "添得春江，",
        "划地东流去。",
        "弱柳系船都不住。",
        "为君愁绝听鸣橹。",
        "君到南徐芳草渡。",
        "想得寻春，",
        "依旧当年路。",
        "後夜独怜回首处。",
        "乱山遮隔无重数。"
      ]
    },
    {
      "_id": null,
      "Name": "诉衷情",
      "PoetId": "8fd8c049d8bd47c79f9da7afc502d530",
      "PoetName": "杨炎正",
      "Form": "词",
      "Tags": [
        "宋代",
        "杨炎正"
      ],
      "Contents": [
        "露珠点点欲团霜。",
        "分冷与纱窗。",
        "锦书不到肠断，",
        "烟水隔茫茫。",
        "征燕尽，",
        "塞鸿翔。",
        "睇风樯。",
        "阑干曲处，",
        "又是一番，",
        "倚尽斜阳。"
      ]
    },
    {
      "_id": null,
      "Name": "贺新郎",
      "PoetId": "8fd8c049d8bd47c79f9da7afc502d530",
      "PoetName": "杨炎正",
      "Form": "词",
      "Tags": [
        "宋代",
        "杨炎正"
      ],
      "Contents": [
        "十日狂风雨。",
        "扫园林、红香万点，",
        "送春归去。",
        "独有荼シ开未到，",
        "留得一分春住。",
        "早杨柳、趁晴飞絮。",
        "可奈暖埃欺昼永，",
        "试薄罗衫子轻如雾。",
        "惊旧恨，",
        "到眉宇。",
        "东风台榭知何处。",
        "问燕莺如今，",
        "尚有春光几许。",
        "可欢一年游赏倦，",
        "放得无情露醑。",
        "为唤取、扇歌裙舞。",
        "乞得风光远两眼，",
        "待为君、满把金杯举。",
        "扶醉玉，",
        "伴挥麈。"
      ]
    },
    {
      "_id": null,
      "Name": "踏莎行",
      "PoetId": "8fd8c049d8bd47c79f9da7afc502d530",
      "PoetName": "杨炎正",
      "Form": "词",
      "Tags": [
        "宋代",
        "杨炎正"
      ],
      "Contents": [
        "宿鹭栖身，",
        "飞鸿点泪，",
        "不堪更是重阳到。",
        "一襟无处著凄凉。",
        "倚阑堪尽斜阳倒。",
        "瘦减难丰，",
        "悲伤易老，",
        "淡觞消得黄花笑。",
        "画眉人去玉篦存，",
        "浓愁如黛凭谁扫。"
      ]
    },
    {
      "_id": null,
      "Name": "鹊桥仙",
      "PoetId": "8fd8c049d8bd47c79f9da7afc502d530",
      "PoetName": "杨炎正",
      "Form": "词",
      "Tags": [
        "宋代",
        "杨炎正"
      ],
      "Contents": [
        "思归时节，",
        "乍寒天气，",
        "总是离人愁绪。",
        "夜来无奈被西风，",
        "更吹作、一帘秋雨。",
        "征衫拂泪，",
        "阑干倚醉，",
        "羞对黄花无语。",
        "寄书除是雁来时，",
        "又只恐、书成雁去。"
      ]
    }
  ]
}