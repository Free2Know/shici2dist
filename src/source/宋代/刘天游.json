{
  "_id": "e6e65eb2d2e84393bc4c5cae9a968ee1",
  "Name": "刘天游",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "氐州第一",
      "PoetId": "e6e65eb2d2e84393bc4c5cae9a968ee1",
      "PoetName": "刘天游",
      "Form": "未知",
      "Tags": [
        "宋代",
        "刘天游"
      ],
      "Contents": [
        "冰缩寒流，",
        "川凝冻霭，",
        "前回鹭渚冬晚。",
        "燕阁红炉，",
        "驼峰翠釜，",
        "曾忆花柔酒软。",
        "云海沧洲，",
        "甚又寄、南来客雁。",
        "洒雪朱门，",
        "回桡剡曲，",
        "镜华霜满。",
        "万里银霄凝望眼。",
        "恁吟袖、画阑空暖。",
        "树带潮墟，",
        "笳鸣古戍，",
        "簇仲宣幽怨。",
        "想愁思、春近也，",
        "随宫绣、时宽一线。",
        "昨夜扁舟，",
        "梦湖山、眉横黛浅。"
      ]
    }
  ]
}