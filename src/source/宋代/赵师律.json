{
  "_id": "c2f44f7f0bf644c9a4832773d6c18c2a",
  "Name": "赵师律",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "念奴娇",
      "PoetId": "c2f44f7f0bf644c9a4832773d6c18c2a",
      "PoetName": "赵师律",
      "Form": "词",
      "Tags": [
        "宋代",
        "赵师律"
      ],
      "Contents": [
        "镜天露洗，",
        "荡仁风，",
        "满县正开桃李。",
        "无讼堂深睛画永，",
        "帘卷鹅山浓翠。",
        "吏散棠阴，",
        "鸟啼花散，",
        "箫鼓弦歌地。",
        "印封碧藓，",
        "笑谈无限清致。",
        "佳会正属悬弧，",
        "十分蕉叶，",
        "共祝千秋岁。",
        "道骨仙风元自有，",
        "功业人间游戏。",
        "名覆金瓯，",
        "班联玉笋，",
        "行庆风云会。",
        "莲舟容与，",
        "此时归继仙裔。"
      ]
    },
    {
      "_id": null,
      "Name": "齐天乐",
      "PoetId": "c2f44f7f0bf644c9a4832773d6c18c2a",
      "PoetName": "赵师律",
      "Form": "词",
      "Tags": [
        "宋代",
        "赵师律"
      ],
      "Contents": [
        "重阳还近秋光好，",
        "银屏翠箔凉透。",
        "凤髓炉温，",
        "鱼轩瑞应，",
        "天与冰壶清透。",
        "多文在手。",
        "更赖玉腰肢，",
        "唾花衫袖。",
        "旧约梅仙，",
        "为来人世作珍偶。",
        "虚堂帘半卷，",
        "化工何限意，",
        "妆点时昼。",
        "裛真香葵倾劝盏，",
        "都把芳心为寿。",
        "当歌对酒。",
        "愿绿发朱颜，",
        "镇长依旧。",
        "宝箓名高，",
        "已书千岁久。"
      ]
    }
  ]
}