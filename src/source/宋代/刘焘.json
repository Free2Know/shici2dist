{
  "_id": "ab29e14629d1412487636a830052f5ee",
  "Name": "刘焘",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "八宝妆",
      "PoetId": "ab29e14629d1412487636a830052f5ee",
      "PoetName": "刘焘",
      "Form": "词",
      "Tags": [
        "宋代",
        "刘焘"
      ],
      "Contents": [
        "门掩黄昏，",
        "画堂人寂，",
        "暮雨乍收残暑。",
        "帘卷疏星门户悄，",
        "隐隐严城钟鼓。",
        "空街烟暝半开，",
        "斜日朦胧，",
        "银河澄淡风凄楚。",
        "还是凤楼人远，",
        "桃源无路。",
        "惆怅夜久星繁，",
        "碧空望断，",
        "玉箫声在何处。",
        "念谁伴、茜裙翠袖，",
        "共携手、瑶台归去。",
        "对修竹、森森院宇。",
        "曲屏香暖凝沈炷。",
        "问对酒当歌，",
        "情怀记得刘郎否。"
      ]
    },
    {
      "_id": null,
      "Name": "花心动",
      "PoetId": "ab29e14629d1412487636a830052f5ee",
      "PoetName": "刘焘",
      "Form": "词",
      "Tags": [
        "宋代",
        "刘焘"
      ],
      "Contents": [
        "偏忆江南，",
        "有尘表丰神，",
        "世外标格。",
        "低傍小桥，",
        "斜山疏篱，",
        "似向陇头曾识。",
        "暗香孤韵冰雪里，",
        "初不怕、春寒要勒。",
        "问桃杏贤瞒，",
        "怎生向前争得。",
        "省共萧娘笑摘。",
        "玉纤映琼枝，",
        "照人一色。",
        "澹粉晕酥，",
        "多少工夫，",
        "到得寿阳宫额。",
        "再三留待东君看，",
        "管都将、别花不惜。",
        "但只恐、南楼又三弄笛。"
      ]
    },
    {
      "_id": null,
      "Name": "菩萨蛮",
      "PoetId": "ab29e14629d1412487636a830052f5ee",
      "PoetName": "刘焘",
      "Form": "词",
      "Tags": [
        "宋代",
        "刘焘"
      ],
      "Contents": [
        "露盘金冷初阑暑。",
        "暑阑初冷金盘露。",
        "风细引鸣蛩。",
        "蛩鸣引细风。",
        "雨零愁远路。",
        "路远愁零雨。",
        "空醉一尊同。",
        "同尊一醉空。"
      ]
    },
    {
      "_id": null,
      "Name": "转调满庭芳·满庭芳",
      "PoetId": "ab29e14629d1412487636a830052f5ee",
      "PoetName": "刘焘",
      "Form": "未知",
      "Tags": [
        "宋代",
        "刘焘"
      ],
      "Contents": [
        "风急霜浓，",
        "天低云淡，",
        "过来孤雁声切。",
        "雁儿且住，",
        "略听自家说。",
        "你是离群到此，",
        "我共那人才相别。",
        "松江岸，",
        "黄芦影里，",
        "天更待飞雪。",
        "声声肠欲断，",
        "和我也、泪珠点点成血。",
        "一江流水，",
        "流也呜咽。",
        "告你高飞远举，",
        "前程事、永没磨折。",
        "须知道、飘零聚散，",
        "终有见时节。"
      ]
    }
  ]
}