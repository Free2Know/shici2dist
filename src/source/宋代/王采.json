{
  "_id": "8fdf5f9a17994f41b7b73b0a23bb7443",
  "Name": "王采",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "浣溪沙",
      "PoetId": "8fdf5f9a17994f41b7b73b0a23bb7443",
      "PoetName": "王采",
      "Form": "五律",
      "Tags": [
        "宋代",
        "王采"
      ],
      "Contents": [
        "雪里东风未过江。",
        "陇头先折一枝芳。",
        "如今疏影照溪塘。",
        "北客乍惊无绿叶，",
        "东君应笑不红妆。",
        "玉真爱著淡衣裳。"
      ]
    },
    {
      "_id": null,
      "Name": "渔家傲",
      "PoetId": "8fdf5f9a17994f41b7b73b0a23bb7443",
      "PoetName": "王采",
      "Form": "词",
      "Tags": [
        "宋代",
        "王采"
      ],
      "Contents": [
        "日月无根天不老。",
        "浮生总被消磨了。",
        "陌上红尘常扰扰。",
        "昏复晓。",
        "一场大梦谁先觉。",
        "雒水东流山四绕。",
        "路傍几个新华表。",
        "见说在时官职好。",
        "争信道。",
        "冷烟寒雨埋荒草。"
      ]
    },
    {
      "_id": null,
      "Name": "玉楼春",
      "PoetId": "8fdf5f9a17994f41b7b73b0a23bb7443",
      "PoetName": "王采",
      "Form": "七律",
      "Tags": [
        "宋代",
        "王采"
      ],
      "Contents": [
        "秋闺思入江南远。",
        "帘幕低垂闲不卷。",
        "玉珂声断晓屏空，",
        "好梦惊回还起懒。",
        "风轻只觉香烟短。",
        "阴重不知天色晚。",
        "隔窗人语趁朝归，",
        "旋整宿妆匀睡脸。"
      ]
    },
    {
      "_id": null,
      "Name": "蝶恋花",
      "PoetId": "8fdf5f9a17994f41b7b73b0a23bb7443",
      "PoetName": "王采",
      "Form": "词",
      "Tags": [
        "宋代",
        "王采"
      ],
      "Contents": [
        "濯锦江头春欲暮。",
        "枝上繁红，",
        "着意留春住。",
        "只恐东君嫌面素。",
        "新妆剩把胭脂傅。",
        "晓梦惊寒初过雨。",
        "寂寞珠帘，",
        "问有馀花否。",
        "怅望草堂无一语。",
        "丹青传得凝情处。"
      ]
    }
  ]
}