{
  "_id": "166ff20153db4594a70a86cb2c145508",
  "Name": "李光",
  "Description": "李光（1078-1159） 字泰发，上虞（今属浙江省）人。徽宗崇宁五年（1106）进士。钦宗受禅，擢吏部侍郎，官至参知政事。因与秦桧不合，改提举洞霄宫。再谪至昌化军。桧死，复朝奉大夫。卒谥庄简。有《庄简集》。",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "临江仙",
      "PoetId": "166ff20153db4594a70a86cb2c145508",
      "PoetName": "李光",
      "Form": "词",
      "Tags": [
        "宋代",
        "李光"
      ],
      "Contents": [
        "画栋朱楼凌缥缈，",
        "全家住在层城。",
        "中秋风露助凄清。",
        "香凝燕寝，",
        "遮莫下帘旌。",
        "佳节喜逢今夕月，",
        "後房重按新声。",
        "姮娥端解妒娉婷。",
        "微云点缀，",
        "不放十分明。"
      ]
    },
    {
      "_id": null,
      "Name": "减字木兰花",
      "PoetId": "166ff20153db4594a70a86cb2c145508",
      "PoetName": "李光",
      "Form": "词",
      "Tags": [
        "宋代",
        "李光"
      ],
      "Contents": [
        "芳心一点。",
        "瘴雾难侵尘不染。",
        "冷澹谁看。",
        "月转霜林怯夜寒。",
        "一枝孤静。",
        "梦破小窗曾记省。",
        "烛影参差。",
        "脉脉还如背立时。"
      ]
    },
    {
      "_id": null,
      "Name": "南歌子",
      "PoetId": "166ff20153db4594a70a86cb2c145508",
      "PoetName": "李光",
      "Form": "词",
      "Tags": [
        "宋代",
        "李光"
      ],
      "Contents": [
        "佳节多离恨，",
        "难逢笑口开。",
        "使君携客上层台。",
        "不用篱边凝望、白衣来。",
        "且看花经眼，",
        "休辞酒满杯。",
        "玉人低唱管弦催。",
        "归去琐窗无梦、月徘徊。"
      ]
    },
    {
      "_id": null,
      "Name": "念奴娇",
      "PoetId": "166ff20153db4594a70a86cb2c145508",
      "PoetName": "李光",
      "Form": "词",
      "Tags": [
        "宋代",
        "李光"
      ],
      "Contents": [
        "榕林叶暗，",
        "见一枝独放，",
        "霜华争白。",
        "写我精神惟赖有，",
        "萧洒西湖词客。",
        "玉骨清羸，",
        "冰容冷落，",
        "似恨关山隔。",
        "蛮烟侵妒，",
        "未应减动肌雪。",
        "幽梦时绕芳枝，",
        "夜寒谁见我，",
        "身为蝴蝶。",
        "抱蕊窥丛惊睡觉，",
        "窗影横斜和月。",
        "谢馆池边，",
        "松风亭下，",
        "忍使香消歇。",
        "多情饶恨，",
        "算应天解磨折。"
      ]
    },
    {
      "_id": null,
      "Name": "武陵春",
      "PoetId": "166ff20153db4594a70a86cb2c145508",
      "PoetName": "李光",
      "Form": "词",
      "Tags": [
        "宋代",
        "李光"
      ],
      "Contents": [
        "漠漠春阴人似雾，",
        "那用绣帘垂。",
        "不道持杯是阿谁。",
        "须拚倒金罍。",
        "人世浑知天上月，",
        "离合比盈亏。",
        "冒雨须来带雨归。",
        "神女解相随。"
      ]
    },
    {
      "_id": null,
      "Name": "水调歌头",
      "PoetId": "166ff20153db4594a70a86cb2c145508",
      "PoetName": "李光",
      "Form": "词",
      "Tags": [
        "宋代",
        "李光"
      ],
      "Contents": [
        "元亮赋归去，",
        "富贵比浮云。",
        "常於闹里，",
        "端的认得主和宾。",
        "肯羡当年轩冕，",
        "时引壶觞独酌，",
        "一笑落冠巾。",
        "园圃日成趣，",
        "桃李几番春。",
        "挹清风，",
        "追往躅，",
        "事如新。",
        "遗编讽咏，",
        "敛衽千载友斯人。",
        "君爱谪仙风调，",
        "我恨楼船迫胁，",
        "终污永王璘。",
        "何似北窗下，",
        "寂寞可栖神。"
      ]
    },
    {
      "_id": null,
      "Name": "汉宫春",
      "PoetId": "166ff20153db4594a70a86cb2c145508",
      "PoetName": "李光",
      "Form": "词",
      "Tags": [
        "宋代",
        "李光"
      ],
      "Contents": [
        "危阁临流，",
        "渺沧波万顷，",
        "涌出冰轮。",
        "星河澹澹，",
        "天衢迥绝纤尘。",
        "琼楼玉馆，",
        "遍人间、水月精神。",
        "□□□，",
        "清江瘴海，",
        "乘流处处分身。",
        "邦侯盛集佳宾。",
        "有香风缥缈，",
        "和气氤氲。",
        "华灯耀添绮席，",
        "笑语烘春。",
        "窥帘映牖，",
        "看素娥、偏顾幽人。",
        "空怅望，",
        "通明观阙，",
        "遥瞻一朵红云。"
      ]
    },
    {
      "_id": null,
      "Name": "渔家傲",
      "PoetId": "166ff20153db4594a70a86cb2c145508",
      "PoetName": "李光",
      "Form": "词",
      "Tags": [
        "宋代",
        "李光"
      ],
      "Contents": [
        "海外无寒花发早。",
        "一枝不忍簪风帽。",
        "归插净瓶花转好。",
        "维摩老。",
        "年来却被花枝恼。",
        "忽忆故乡花满道。",
        "狂歌痛饮俱年少。",
        "桃坞花开如野烧，",
        "都醉倒。",
        "花深往往眠芳草。"
      ]
    },
    {
      "_id": null,
      "Name": "鹧鸪天",
      "PoetId": "166ff20153db4594a70a86cb2c145508",
      "PoetName": "李光",
      "Form": "七律",
      "Tags": [
        "宋代",
        "李光"
      ],
      "Contents": [
        "踏舞贪看赤脚娘。",
        "送春春去莫悲伤。",
        "飞花逐水归何处，",
        "落絮沾泥不解狂。",
        "都是醉，",
        "任飞扬。",
        "百年三万六千场。",
        "使君亲按新歌舞，",
        "魂梦相逢笑楚襄。"
      ]
    }
  ]
}