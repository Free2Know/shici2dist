{
  "_id": "0f2e12a727c547f48bdc65d9e7b4c5c6",
  "Name": "梁栋",
  "Description": "梁栋（1242——1305） 字隆吉，湘州（在今湖北）人，迁镇江（今属江苏）。咸淳四年（1268）进士。迁宝应簿，调钱塘仁和尉，入师幕。宋亡，归武林，后卜居建康，时往来茅山中。《全宋词》存其词三首。",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "一萼红",
      "PoetId": "0f2e12a727c547f48bdc65d9e7b4c5c6",
      "PoetName": "梁栋",
      "Form": "词",
      "Tags": [
        "宋代",
        "梁栋"
      ],
      "Contents": [
        "怨东风。",
        "把韶华付去，",
        "秾李小桃红。",
        "黄落山空，",
        "香销水冷，",
        "此际才与君逢。",
        "敛秋思、愁肠九结，",
        "拥翠袖、应费剪裁工。",
        "晕脸迎霜，",
        "幽姿泣露，",
        "寂寞谁同。",
        "休笑梳妆淡薄，",
        "看浮花浪蕊，",
        "眼底俱空。",
        "夜帐云闲，",
        "寒城月浸，",
        "有人吟遍深丛。",
        "自前度、王郎去後，",
        "旧游处、烟草接吴宫。",
        "惟有芳卿寄言，",
        "蹙损眉峰。"
      ]
    },
    {
      "_id": null,
      "Name": "念奴娇",
      "PoetId": "0f2e12a727c547f48bdc65d9e7b4c5c6",
      "PoetName": "梁栋",
      "Form": "词",
      "Tags": [
        "宋代",
        "梁栋"
      ],
      "Contents": [
        "一场春梦，",
        "待从头，",
        "说与旁人听著。",
        "罨画溪山红锦障，",
        "舞燕歌莺台阁。",
        "碧海倾春，",
        "黄金买夜，",
        "犹道看承薄。",
        "雕香剪玉，",
        "今生今世盟约。",
        "须信欢乐过情，",
        "闲嗔冷妒，",
        "一阵东风恶。",
        "韵白娇红消瘦尽，",
        "江北江南零落。",
        "骨朽心存，",
        "恩深缘浅，",
        "忍把罗衣著。",
        "蓬莱何处，",
        "云涛天际冥漠。"
      ]
    },
    {
      "_id": null,
      "Name": "摸鱼儿",
      "PoetId": "0f2e12a727c547f48bdc65d9e7b4c5c6",
      "PoetName": "梁栋",
      "Form": "词",
      "Tags": [
        "宋代",
        "梁栋"
      ],
      "Contents": [
        "枕寒流、碧萦衣带，",
        "高台平与云倚。",
        "燕来莺去谁为主，",
        "磨灭谪仙吟墨。",
        "愁思里。",
        "待说与山灵，",
        "还又羞拈起。",
        "萧韶已矣。",
        "甚竹实风摧，",
        "桐阴雨瘦，",
        "景物变新丽。",
        "江山在，",
        "认得刘郎阿寄。",
        "年来声誉休废。",
        "英雄不博胭脂井，",
        "谁念故人衰悴。",
        "时有几。",
        "便凤去台空，",
        "莫厌频游此。",
        "兴亡过耳。",
        "任北雪迷空，",
        "东风换绿，",
        "都付梦和醉。"
      ]
    }
  ]
}