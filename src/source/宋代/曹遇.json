{
  "_id": "5167edaf0e664e5ab3061f844ea05290",
  "Name": "曹遇",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "宴桃源·如梦令",
      "PoetId": "5167edaf0e664e5ab3061f844ea05290",
      "PoetName": "曹遇",
      "Form": "词",
      "Tags": [
        "宋代",
        "曹遇"
      ],
      "Contents": [
        "西湖辟暑棹扁舟。",
        "忘机狎白鸥。",
        "荷香十里供瀛洲。",
        "山光翠欲流。",
        "歌浩浩，",
        "思悠悠。",
        "诗成兴未休。",
        "清风明月解相留。",
        "琴声万籁幽。"
      ]
    },
    {
      "_id": null,
      "Name": "水调歌头",
      "PoetId": "5167edaf0e664e5ab3061f844ea05290",
      "PoetName": "曹遇",
      "Form": "词",
      "Tags": [
        "宋代",
        "曹遇"
      ],
      "Contents": [
        "造物巧能赋，",
        "新腊报花期。",
        "江梅清瘦，",
        "只是洁白逞芳姿。",
        "我欲超君绝类，",
        "故学仙家繁杏，",
        "秾艳映横枝。",
        "朱粉腻香脸，",
        "酒晕著冰肌。",
        "玉堂里，",
        "山驿畔，",
        "最希奇。",
        "谁将绛蜡笼玉，",
        "香雪染胭脂。",
        "好向歌台舞榭，",
        "斗取红妆娇面，",
        "偎依韵偏宜。",
        "羌管莫吹动，",
        "风月正相知。"
      ]
    },
    {
      "_id": null,
      "Name": "西江月",
      "PoetId": "5167edaf0e664e5ab3061f844ea05290",
      "PoetName": "曹遇",
      "Form": "词",
      "Tags": [
        "宋代",
        "曹遇"
      ],
      "Contents": [
        "秋霁嫦娥二八，",
        "寒光逼散浮云。",
        "小山丛桂吐清芬，",
        "犹带蟾宫风韵。",
        "因念两登仙籍，",
        "恩沾雨露方新。",
        "汝今妙岁已能文。",
        "早折高枝荣奋。"
      ]
    }
  ]
}