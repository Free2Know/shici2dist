{
  "_id": "815d0a682acd47078bed8c6a4fc490e3",
  "Name": "陈坦之",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "塞翁吟",
      "PoetId": "815d0a682acd47078bed8c6a4fc490e3",
      "PoetName": "陈坦之",
      "Form": "词",
      "Tags": [
        "宋代",
        "陈坦之"
      ],
      "Contents": [
        "远碧秋痕瘦，",
        "楚玉恨赋凄凉。",
        "荷雨碎，",
        "泣残妆。",
        "系愁在垂阳。",
        "秋衣拂叠仙栀露，",
        "裁云刀尺犹香。",
        "诗锦字，",
        "献明珰。",
        "肯容易相忘。",
        "思量。",
        "空掩抑，",
        "分宵缓枕，",
        "终不敌、凉谯漏长。",
        "自解珮、兰皋去後，",
        "渐消灭、香梅酝藉，",
        "小杜疏狂。",
        "年华驶水，",
        "鬓影西风，",
        "都付清觞。"
      ]
    },
    {
      "_id": null,
      "Name": "柳梢青",
      "PoetId": "815d0a682acd47078bed8c6a4fc490e3",
      "PoetName": "陈坦之",
      "Form": "词",
      "Tags": [
        "宋代",
        "陈坦之"
      ],
      "Contents": [
        "绿弱红臞。",
        "暖云沁雨，",
        "乍有还无。",
        "破晓幽禽，",
        "平渠流水，",
        "春响庭除。",
        "梅酸初著花跗。",
        "似滴滴、新愁未舒。",
        "几信花风，",
        "一痕青烧，",
        "万里秦吴。"
      ]
    },
    {
      "_id": null,
      "Name": "沁园春",
      "PoetId": "815d0a682acd47078bed8c6a4fc490e3",
      "PoetName": "陈坦之",
      "Form": "词",
      "Tags": [
        "宋代",
        "陈坦之"
      ],
      "Contents": [
        "睡起闻莺，",
        "卷帘微雨，",
        "黄昏递愁。",
        "正青翰音断，",
        "离怀几摺，",
        "碧云暮合，",
        "千里双眸。",
        "思发花前，",
        "人归雁後，",
        "误记归帆天际舟。",
        "浑无据，",
        "但馀香绕梦，",
        "频到西楼。",
        "风流。",
        "翻是花讐。",
        "谩长遣眉山翠不流。",
        "想哀筝绕指，",
        "鸿移凤咽，",
        "残灯背泣，",
        "玉沁春柔。",
        "夜月精神，",
        "朝阳微艳，",
        "何处瑶台轻驻留。",
        "愁无际，",
        "被东风吹去，",
        "绿黯芳洲。"
      ]
    },
    {
      "_id": null,
      "Name": "谒金门",
      "PoetId": "815d0a682acd47078bed8c6a4fc490e3",
      "PoetName": "陈坦之",
      "Form": "词",
      "Tags": [
        "宋代",
        "陈坦之"
      ],
      "Contents": [
        "归未卜。",
        "频倒金彄纤玉。",
        "明月绡窗停剪烛。",
        "搦愁题蠹绿。",
        "秋水娟娟鱼目。",
        "腰素几分销缩。",
        "接得云笺无意读。",
        "雕鞍何处宿。"
      ]
    }
  ]
}