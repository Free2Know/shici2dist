{
  "_id": "f6af16cf37b24272a8121ea80f1c27c0",
  "Name": "欧阳澈",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "小重山",
      "PoetId": "f6af16cf37b24272a8121ea80f1c27c0",
      "PoetName": "欧阳澈",
      "Form": "词",
      "Tags": [
        "宋代",
        "欧阳澈"
      ],
      "Contents": [
        "红叶伤心月午楼。",
        "袭人风细细，",
        "远烟浮。",
        "瞢腾醉眼不禁秋。",
        "追旧事，",
        "拍塞一怀秋。",
        "心绪两悠悠。",
        "东阳消瘦损，",
        "甚风流。",
        "拟凭仙枕梦中游。",
        "无眠久，",
        "通夕数更筹。"
      ]
    },
    {
      "_id": null,
      "Name": "玉楼春",
      "PoetId": "f6af16cf37b24272a8121ea80f1c27c0",
      "PoetName": "欧阳澈",
      "Form": "七律",
      "Tags": [
        "宋代",
        "欧阳澈"
      ],
      "Contents": [
        "年时醉倚温温玉。",
        "妒月精神疑可掬。",
        "香丝篆袅一帘秋，",
        "潋滟十分浮蚁绿。",
        "兴来笑把朱弦促。",
        "切切含情声断续。",
        "曲中依约断人肠，",
        "除却梨园无此曲。"
      ]
    },
    {
      "_id": null,
      "Name": "虞美人",
      "PoetId": "f6af16cf37b24272a8121ea80f1c27c0",
      "PoetName": "欧阳澈",
      "Form": "词",
      "Tags": [
        "宋代",
        "欧阳澈"
      ],
      "Contents": [
        "玉楼缥缈孤烟际。",
        "徙倚愁如醉。",
        "雁来人远暗消魂。",
        "帘卷一钩新月、怯黄昏。",
        "那人音信全无个。",
        "幽恨谁凭破。",
        "扑花蝴蝶若知人。",
        "为我一场清梦、去相亲。"
      ]
    },
    {
      "_id": null,
      "Name": "蝶恋花",
      "PoetId": "f6af16cf37b24272a8121ea80f1c27c0",
      "PoetName": "欧阳澈",
      "Form": "词",
      "Tags": [
        "宋代",
        "欧阳澈"
      ],
      "Contents": [
        "红叶飘风秋欲暮。",
        "送目层楼，",
        "帘卷西山雨。",
        "解榻聚宾挥玉尘。",
        "风流只欠王夷甫。",
        "质剑为公沽绿醑。",
        "涤濯吟魂，",
        "拟摘黄花句。",
        "醉眼瞢腾携手处。",
        "谢池风月谁分付。"
      ]
    },
    {
      "_id": null,
      "Name": "踏莎行",
      "PoetId": "f6af16cf37b24272a8121ea80f1c27c0",
      "PoetName": "欧阳澈",
      "Form": "词",
      "Tags": [
        "宋代",
        "欧阳澈"
      ],
      "Contents": [
        "雁字书空，",
        "橘星垂槛。",
        "江天水墨秋光晚。",
        "香丝袅袅祝尧年，",
        "公庭锡宴挥金碗。",
        "醉索蛮笺，",
        "狂吟象管。",
        "珠玑灿灿惊人眼。",
        "遏云更倩雪儿歌，",
        "从教拍碎红牙板。"
      ]
    }
  ]
}