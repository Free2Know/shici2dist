{
  "_id": "5a397b3d6b8b4df98b072bbfbda6e2d0",
  "Name": "刘清夫",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "水调歌头",
      "PoetId": "5a397b3d6b8b4df98b072bbfbda6e2d0",
      "PoetName": "刘清夫",
      "Form": "词",
      "Tags": [
        "宋代",
        "刘清夫"
      ],
      "Contents": [
        "残腊卷愁去，",
        "春至莫闲愁。",
        "荣枯会有成说，",
        "无处著机谋。",
        "身世石中敲火，",
        "富贵草头垂露，",
        "何用苦贪求。",
        "三尺布衣剑，",
        "千载赤松游。",
        "忆亲朋，",
        "方丱角，",
        "总白头。",
        "羊肠世路巇嶮，",
        "莫莫且休休。",
        "选甚范侯高爵，",
        "遮莫陶公钜产，",
        "争似五湖舟。",
        "万事付蜗角，",
        "止坎谩乘流。"
      ]
    },
    {
      "_id": null,
      "Name": "沁园春",
      "PoetId": "5a397b3d6b8b4df98b072bbfbda6e2d0",
      "PoetName": "刘清夫",
      "Form": "词",
      "Tags": [
        "宋代",
        "刘清夫"
      ],
      "Contents": [
        "浅碧芙蓉，",
        "素艳亭亭，",
        "前身阿娇。",
        "记湘滨露冷，",
        "酥容倍洁，",
        "华清水滑，",
        "酒晕全消。",
        "瑶剪丰肥，",
        "云翻碎萼，",
        "白羽鲜明时自摇。",
        "风流处，",
        "是古香幽韵，",
        "时度仙飙。",
        "琼枝璧月清标。",
        "对千朵婵娟倾翠瓢。",
        "况水晶台榭，",
        "低迷净绿，",
        "冰霜词调，",
        "隐约轻桡。",
        "细认金房，",
        "锺奇孕秀，",
        "已觉青衿横素腰。",
        "西风晚，",
        "看花开十丈，",
        "玉井非遥。"
      ]
    },
    {
      "_id": null,
      "Name": "玉楼春",
      "PoetId": "5a397b3d6b8b4df98b072bbfbda6e2d0",
      "PoetName": "刘清夫",
      "Form": "七律",
      "Tags": [
        "宋代",
        "刘清夫"
      ],
      "Contents": [
        "柳梢绿小眉如印。",
        "乍暖还寒犹未定。",
        "惜花长是为花愁，",
        "殢酒却嫌添酒病。",
        "蝇头蜗角都休竞。",
        "万古豪华同一尽。",
        "东君晓夜促归期，",
        "三十六番花递信。"
      ]
    },
    {
      "_id": null,
      "Name": "金菊对芙蓉",
      "PoetId": "5a397b3d6b8b4df98b072bbfbda6e2d0",
      "PoetName": "刘清夫",
      "Form": "词",
      "Tags": [
        "宋代",
        "刘清夫"
      ],
      "Contents": [
        "浅拂春山，",
        "慢横秋水，",
        "玉纤闲理丝桐。",
        "按清冷繁露，",
        "淡伫悲风。",
        "素弦瑶轸调新韵，",
        "颤翠翘、金簇芙蓉。",
        "叠蠲重锁，",
        "轻挑慢摘，",
        "特地情浓。",
        "泛商刻羽无穷。",
        "似和鸣鸾凤，",
        "律应雌雄。",
        "问高山流水，",
        "此意谁同。",
        "个中只许知音听，",
        "有茂陵、车马雍容。",
        "画帘人静，",
        "琴心三叠，",
        "时倒金锺。"
      ]
    }
  ]
}