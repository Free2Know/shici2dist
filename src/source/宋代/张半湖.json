{
  "_id": "6bcbbf4253354fca9578be6be1be27bc",
  "Name": "张半湖",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "扫花游·扫地游",
      "PoetId": "6bcbbf4253354fca9578be6be1be27bc",
      "PoetName": "张半湖",
      "Form": "词",
      "Tags": [
        "宋代",
        "张半湖"
      ],
      "Contents": [
        "柳丝曳绿，",
        "正豆雨初晴，",
        "水天朱夏。",
        "石榴绽也。",
        "看猩红万点，",
        "倚亭敧榭。",
        "锁闼深中，",
        "料想酒阑歌罢。",
        "日将下。",
        "是那处藕花，",
        "香胜沈麝。",
        "窗外风竹打。",
        "似戛玉敲金，",
        "送声潇洒。",
        "共观古画。",
        "唤石鼎烹茶，",
        "细商幽话。",
        "宝鸭烟消，",
        "天外新蟾低挂。",
        "凉无价。",
        "又丁东、数声檐马。"
      ]
    },
    {
      "_id": null,
      "Name": "满江红",
      "PoetId": "6bcbbf4253354fca9578be6be1be27bc",
      "PoetName": "张半湖",
      "Form": "词",
      "Tags": [
        "宋代",
        "张半湖"
      ],
      "Contents": [
        "新绿池塘，",
        "一两点、荷花微雨。",
        "人正静，",
        "桐阴竹影，",
        "半侵庭户。",
        "敧枕未圆蝴蝶梦，",
        "隔窗时听幽禽语。",
        "卷沙帏、随意理琴丝，",
        "黄金缕。",
        "鲛绡扇，",
        "轻轻举。",
        "龙涎饼，",
        "微微炷。",
        "向水晶宫里，",
        "坐消袢暑。",
        "剥啄谁敲棋子响，",
        "莺儿林里惊飞去。",
        "最好是、活水瀹新茶，",
        "醒春醑。"
      ]
    }
  ]
}