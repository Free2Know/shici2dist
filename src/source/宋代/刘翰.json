{
  "_id": "1b005e221df1409d9e55b1f6d1490aea",
  "Name": "刘翰",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "好事近",
      "PoetId": "1b005e221df1409d9e55b1f6d1490aea",
      "PoetName": "刘翰",
      "Form": "词",
      "Tags": [
        "宋代",
        "刘翰"
      ],
      "Contents": [
        "花底一声莺，",
        "花上半钩斜月。",
        "月落乌啼何处，",
        "点飞英如雪。",
        "东风吹尽去年愁，",
        "解放丁香结。",
        "惊动小亭红雨，",
        "舞双双金蝶。"
      ]
    },
    {
      "_id": null,
      "Name": "桂殿秋",
      "PoetId": "1b005e221df1409d9e55b1f6d1490aea",
      "PoetName": "刘翰",
      "Form": "七绝",
      "Tags": [
        "宋代",
        "刘翰"
      ],
      "Contents": [
        "双玉节，",
        "到神京。",
        "碧杯仙露冷如冰。",
        "一声金磬千花发，",
        "洞口天风吹洒醒。"
      ]
    },
    {
      "_id": null,
      "Name": "清平乐",
      "PoetId": "1b005e221df1409d9e55b1f6d1490aea",
      "PoetName": "刘翰",
      "Form": "词",
      "Tags": [
        "宋代",
        "刘翰"
      ],
      "Contents": [
        "鸳鸯翡翠。",
        "小小池塘水。",
        "落絮游丝花满地。",
        "度日阑干独倚。",
        "金刀裁就春衫。",
        "起来初试轻寒。",
        "满把相思清恨，",
        "题诗欲寄江南。"
      ]
    },
    {
      "_id": null,
      "Name": "立秋",
      "PoetId": "1b005e221df1409d9e55b1f6d1490aea",
      "PoetName": "刘翰",
      "Form": "七绝",
      "Tags": [
        "宋代",
        "刘翰"
      ],
      "Contents": [
        "乳鸦啼散玉屏空，",
        "一枕新凉一扇风。",
        "睡起秋色无觅处，",
        "满阶梧桐月明中。"
      ]
    },
    {
      "_id": null,
      "Name": "菩萨蛮",
      "PoetId": "1b005e221df1409d9e55b1f6d1490aea",
      "PoetName": "刘翰",
      "Form": "词",
      "Tags": [
        "宋代",
        "刘翰"
      ],
      "Contents": [
        "去时满地花阴月。",
        "归来落尽梧桐叶。",
        "帘外小梅残。",
        "绿窗幽梦寒。",
        "明朝提玉勒。",
        "又作江南客。",
        "芳草遍长亭。",
        "东风吹恨生。"
      ]
    },
    {
      "_id": null,
      "Name": "蝶恋花",
      "PoetId": "1b005e221df1409d9e55b1f6d1490aea",
      "PoetName": "刘翰",
      "Form": "词",
      "Tags": [
        "宋代",
        "刘翰"
      ],
      "Contents": [
        "团扇题诗春又晚。",
        "小梦惊残，",
        "碧草池塘满。",
        "一曲银钩帘半卷。",
        "绿窗睡足莺声软。",
        "瘦损衣围罗带减。",
        "前度风流，",
        "陡觉心情懒。",
        "谁品新腔拈翠管。",
        "画楼吹彻江南怨。"
      ]
    }
  ]
}