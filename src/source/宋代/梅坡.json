{
  "_id": "06f2f8c8025c45968dbc8c229007ac09",
  "Name": "梅坡",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "千秋岁引",
      "PoetId": "06f2f8c8025c45968dbc8c229007ac09",
      "PoetName": "梅坡",
      "Form": "词",
      "Tags": [
        "宋代",
        "梅坡"
      ],
      "Contents": [
        "两叶蓂开，",
        "千年桃熟，",
        "恰近秋期十三日。",
        "寿星辉映福星现，",
        "寿山高对城山立。",
        "蕊宫仙，",
        "王母宴，",
        "瑶池客。",
        "齐劝芳樽斟玉液。",
        "齐唱新词翻玉笛。",
        "岁岁今朝陪燕集。",
        "荣华富贵长年出，",
        "重重锦上花添色。",
        "谢庭兰，",
        "燕山桂，",
        "登科必。"
      ]
    },
    {
      "_id": null,
      "Name": "水调歌头",
      "PoetId": "06f2f8c8025c45968dbc8c229007ac09",
      "PoetName": "梅坡",
      "Form": "词",
      "Tags": [
        "宋代",
        "梅坡"
      ],
      "Contents": [
        "五月进农黍，",
        "三叶换阶蓂。",
        "不知今夕何夕，",
        "嵩岳庆生申。",
        "莲幕泮宫小试，",
        "花悬二车遍历，",
        "所至蔼芳声。",
        "一札颁明诏，",
        "千里寄专城。",
        "席方温，",
        "边报警，",
        "塞飞尘。",
        "腹中数万兵甲，",
        "笑却狄人兵。",
        "金印明年如斗，",
        "黄阁有人引类，",
        "阔步到公卿。",
        "遥拜祝椿算，",
        "长愿侍枫宸。"
      ]
    },
    {
      "_id": null,
      "Name": "满江红",
      "PoetId": "06f2f8c8025c45968dbc8c229007ac09",
      "PoetName": "梅坡",
      "Form": "词",
      "Tags": [
        "宋代",
        "梅坡"
      ],
      "Contents": [
        "天佑生贤，",
        "安排个、麦秋六日。",
        "人尽道、英雄慷慨，",
        "中兴人物。",
        "佛祖庆生宜後两，",
        "洞宾初度犹迟七。",
        "欲急流勇退作神仙，",
        "如何得。",
        "州县考，",
        "劳书绩。",
        "东西府，",
        "今虚席。",
        "看台星北拱，",
        "寿星南极。",
        "即见紫泥书下逮，",
        "须还玉笋班头立。",
        "愿得君、千载庆风云，",
        "齐箕翼。"
      ]
    },
    {
      "_id": null,
      "Name": "鹊桥仙",
      "PoetId": "06f2f8c8025c45968dbc8c229007ac09",
      "PoetName": "梅坡",
      "Form": "词",
      "Tags": [
        "宋代",
        "梅坡"
      ],
      "Contents": [
        "华桐日永，",
        "泛兰风细，",
        "节近朱明十日。",
        "玉麟何事吐书来，",
        "瑞世应、文章东壁。",
        "绿衣戏彩，",
        "金樽酌醴，",
        "兰玉阶庭森列。",
        "更看千岁树青青，",
        "管取并、三槐手植。"
      ]
    }
  ]
}