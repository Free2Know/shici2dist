{
  "_id": "6e51de94ab3e468b842202e8255a916f",
  "Name": "孙吴会",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "摸鱼儿",
      "PoetId": "6e51de94ab3e468b842202e8255a916f",
      "PoetName": "孙吴会",
      "Form": "词",
      "Tags": [
        "宋代",
        "孙吴会"
      ],
      "Contents": [
        "八窗空、展宽秋影，",
        "长江流入尊俎。",
        "天围绀碧低群岫，",
        "斜日去鸿堪数。",
        "沈别浦。",
        "但目断、烟芜莽苍连平楚。",
        "晨钟暮鼓。",
        "算触景多愁，",
        "关人底事，",
        "倚槛听鸣橹。",
        "英雄恨，",
        "赢得名存北府。",
        "寄奴今寄何所。",
        "西风依旧潮来去，",
        "山海颉颃吞吐。",
        "霜月古。",
        "直耐冷、相随燕我瑶芝圃。",
        "掀髯起舞。",
        "看羱伏苍苔，",
        "龙吟翠葆，",
        "天籁奏韶舞。"
      ]
    }
  ]
}