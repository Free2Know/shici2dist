{
  "_id": "b3de21208869421f92d4d04c5cf90bc7",
  "Name": "张阁",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "声声慢",
      "PoetId": "b3de21208869421f92d4d04c5cf90bc7",
      "PoetName": "张阁",
      "Form": "词",
      "Tags": [
        "宋代",
        "张阁"
      ],
      "Contents": [
        "长天霞散，",
        "远浦潮平，",
        "危阑注目江皋。",
        "长记年年荣遇，",
        "同是今朝。",
        "金銮两回命相，",
        "对清光、频许挥毫。",
        "雍容久，",
        "正茶杯初赐，",
        "香袖时飘。",
        "归去玉堂深夜，",
        "泥封罢，",
        "金莲一寸才烧。",
        "帝语丁宁，",
        "曾被华衮亲褒。",
        "如今谩劳梦想，",
        "叹尘踪、杳隔仙鳌。",
        "无聊意，",
        "强当歌对酒怎消。"
      ]
    }
  ]
}