{
  "_id": "2043146fa30d4b3088ca0c50154a55cf",
  "Name": "张先",
  "Description": "张先，字子野，乌程人。他与柳永齐名，擅长小令，亦作慢词。其词含蓄工巧，情韵浓郁。长于锻炼字句，因善于用“影”字，世称张三影。有《张子野词》，存词一百八十多首。",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "一丛花令",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "伤高怀远几时穷？",
        "无物似情浓。",
        "离愁正引千丝乱，",
        "更东陌，",
        "飞絮蒙蒙。",
        "嘶骑渐遥，",
        "征尘不断，",
        "何处认郎踪？",
        "双鸳池沼水溶溶，",
        "南北小桡通。",
        "梯横画阁黄昏后，",
        "又还是，",
        "斜月帘栊。",
        "沉恨细思，",
        "不如桃杏，",
        "犹解嫁东风。"
      ]
    },
    {
      "_id": null,
      "Name": "临江仙",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "自古伤心惟远别，",
        "登山临水迟留。",
        "暮尘衰草一番秋。",
        "寻常景物，",
        "到此尽成愁。",
        "况与佳人分凤侣，",
        "盈盈粉泪难收。",
        "高城深处是青楼。",
        "红尘远道，",
        "明日忍回头。"
      ]
    },
    {
      "_id": null,
      "Name": "于飞乐令·于飞乐",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "宝奁开，",
        "菱鉴静，",
        "一掏清蟾。",
        "新妆脸、旋学花添。",
        "蜀红衫，",
        "双绣蝶，",
        "裙缕鹣鹣。",
        "寻思前事，",
        "小屏风、巧画江南。",
        "怎空教、草解宜男。",
        "柔桑暗、又过春蚕。",
        "正阴晴天气，",
        "更暝色相兼。",
        "幽期消息，",
        "曲房西、碎月筛帘。"
      ]
    },
    {
      "_id": null,
      "Name": "倾杯·倾杯乐",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "横塘水静，",
        "花窥影、孤城转。",
        "浮玉无尘，",
        "五亭争景，",
        "画桥对起，",
        "垂虹不断。",
        "爱溪上琼楼，",
        "凭雕栏、久□飞云远。",
        "人在虚空，",
        "月生溟海，",
        "寒渔夜泛，",
        "游鳞可辨。",
        "正是草长苹老，",
        "江南地暖。",
        "汀洲日晚。",
        "更茶山、已过清明，",
        "风雨暴千岩、啼鸟怨。",
        "芳菲故苑。",
        "深红尽、绿叶阴浓，",
        "青子枝头满。",
        "史君莫放寻春缓。"
      ]
    },
    {
      "_id": null,
      "Name": "偷声木兰花",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "曾居别乘康吴俗。",
        "民到於今歌不足。",
        "骊驭征鞭。",
        "一去东风十二年。",
        "重来却拥诸侯骑。",
        "宝带垂鱼金照地。",
        "和气融人。",
        "清霅千家日日春。"
      ]
    },
    {
      "_id": null,
      "Name": "八宝装·八宝妆",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "七律",
      "Tags": [
        "宋代",
        "张先"
      ],
      "Contents": [
        "锦屏罗幌初睡起。",
        "花阴转、重门闭。",
        "正不寒不暖，",
        "和风细雨，",
        "困人天气。",
        "此时无限伤春意。",
        "凭谁诉、厌厌地。",
        "这浅情薄幸，",
        "千山万水，",
        "也须来里。"
      ]
    },
    {
      "_id": null,
      "Name": "减字木兰花",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "垂螺近额。",
        "走上红裀初趁拍。",
        "只恐轻飞。",
        "拟倩游丝惹住伊。",
        "文鸳绣履。",
        "去似杨花尘不起。",
        "舞彻伊州。",
        "头上宫花颤未休。"
      ]
    },
    {
      "_id": null,
      "Name": "凤栖梧·蝶恋花",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "密宴厌厌池馆暮。",
        "天汉沈沈，",
        "借得春光住。",
        "红翠斗为长袖舞。",
        "香檀拍过惊鸿翥。",
        "明日不知花在否。",
        "今夜圆蟾，",
        "後夜忧风雨。",
        "可惜歌云容易去。",
        "东城杨柳东城路。"
      ]
    },
    {
      "_id": null,
      "Name": "劝金船",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "流泉宛转双开窦。",
        "带染轻纱皱。",
        "何人暗得金船酒。",
        "拥罗绮前後。",
        "绿定见花影，",
        "并照与、艳妆争秀。",
        "行尽曲名，",
        "休更再歌杨柳。",
        "光生飞动摇琼甃。",
        "隔障笙箫奏。",
        "须知短景欢无足，",
        "又还过清昼。",
        "翰阁迟归来，",
        "传骑恨、留住难久。",
        "异日凤凰池上，",
        "为谁思旧。"
      ]
    },
    {
      "_id": null,
      "Name": "千秋岁",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "数声鶗鴂。",
        "又报芳菲歇。",
        "惜春更把残红折。",
        "雨轻风色暴，",
        "梅子青时节。",
        "永丰柳，",
        "无人尽日飞花雪。",
        "莫把幺弦拨。",
        "怨极弦能说。",
        "天不老，",
        "情难绝。",
        "心似双丝网，",
        "中有千千结。",
        "夜过也，",
        "东窗未白凝残月。"
      ]
    },
    {
      "_id": null,
      "Name": "南乡子",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "何处可魂消。",
        "京口终朝两信潮。",
        "不管离心千叠恨，",
        "滔滔。",
        "催促行人动去桡。",
        "记得旧江皋。",
        "绿杨轻絮几条条。",
        "春水一篙残照阔，",
        "遥遥。",
        "有个多情立画桥。"
      ]
    },
    {
      "_id": null,
      "Name": "南歌子",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "醉後和衣倒，",
        "愁来殢酒醺。",
        "困人天气近清明。",
        "尽日厌厌□脸、浅含颦。",
        "睡觉□□恨，",
        "依然月映门。",
        "楚天何处觅行云。",
        "唯有暗灯残漏、伴消魂。"
      ]
    },
    {
      "_id": null,
      "Name": "卜算子",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "梦断寒夜长，",
        "坐待清霜晓。",
        "临镜无人为整妆，",
        "但自学、孤鸾照。",
        "楼台红树杪。",
        "风月依前好。",
        "江水东流郎在西，",
        "问尺素、何由到。"
      ]
    },
    {
      "_id": null,
      "Name": "卜算子慢",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "溪山别意，",
        "烟树去程，",
        "日落采苹春晚。",
        "欲上征鞍，",
        "更掩翠帘相眄。",
        "惜弯弯浅黛长长眼。",
        "奈画阁欢游，",
        "也学狂花乱絮轻散。",
        "水影横池馆。",
        "对静夜无人，",
        "月高云远。",
        "一饷凝思，",
        "两袖泪痕还满。",
        "恨私书、又逐东风断。",
        "纵西北层楼万尺，",
        "望重城那见。"
      ]
    },
    {
      "_id": null,
      "Name": "双燕儿",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "榴花帘外飘红。",
        "藕丝罩、小屏风。",
        "东山别後，",
        "高唐梦短，",
        "犹喜相逢。",
        "几时再与眠香翠，",
        "悔旧欢、何事匆匆。",
        "芳心念我，",
        "也应那里，",
        "蹙破眉峰。"
      ]
    },
    {
      "_id": null,
      "Name": "双韵子",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "鸣鞘电过晓闱静。",
        "敛龙旗风定。",
        "凤楼远出霏烟，",
        "闻笑语、中天迥。",
        "清光近。",
        "欢声竟。",
        "鸳鸯集、仙花斗影。",
        "更闻度曲瑶山，",
        "升瑞日、春宫永。"
      ]
    },
    {
      "_id": null,
      "Name": "喜朝天·踏莎行",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "晓云开。",
        "睨仙馆陵虚，",
        "步入蓬莱。",
        "玉宇琼甃，",
        "对青林近，",
        "归鸟徘徊。",
        "风月顿消清暑，",
        "野色对、江山助诗才。",
        "潇鼓宴，",
        "璇题宝字，",
        "浮动持杯。",
        "人多送目天际，",
        "识渡舟帆小，",
        "时见潮回。",
        "故国千里，",
        "共十万室，",
        "日日春台。",
        "睢社朝京非远，",
        "正和羹、民口渴盐梅。",
        "佳景在，",
        "吴侬还望，",
        "分阃重来。"
      ]
    },
    {
      "_id": null,
      "Name": "塞垣春",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "野树秋声满。",
        "对雨壁、风灯乱。",
        "云低翠帐，",
        "烟销素被，",
        "签动重幔。",
        "甚客怀、先自无消遣。",
        "更篱落、秋虫叹。",
        "叹樊川、风流减。",
        "旧欢难得重见。",
        "停酒说扬州，",
        "平山月、应照棋观。",
        "绿绮为谁弹，",
        "空传广陵散。",
        "但光纱短帽，",
        "窄袖轻衫，",
        "犹记竹西庭院。",
        "老鹤何时去，",
        "认琼花一面。"
      ]
    },
    {
      "_id": null,
      "Name": "夜厌厌·夜行船",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "未知",
      "Tags": [
        "宋代",
        "张先"
      ],
      "Contents": [
        "昨夜小筵欢纵。",
        "烛房深、舞鸾歌凤。",
        "酒迷花困共厌厌，",
        "倚朱弦、未成归弄。",
        "峡雨忽收寻断梦。",
        "依前是、画楼钟动。",
        "争拂雕鞍葱葱去，",
        "万千恨、不能相送。"
      ]
    },
    {
      "_id": null,
      "Name": "天仙子",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "持节来时初有雁。",
        "十万人家春已满。",
        "龙标名第凤池身，",
        "堂阜远。",
        "江桥晚。",
        "一见湖山看未遍。",
        "障扇欲收歌泪溅。",
        "亭下花空罗绮散。",
        "樯竿渐向望中疏，",
        "旗影转。",
        "鼙声断。",
        "惆怅不如船尾燕。"
      ]
    },
    {
      "_id": null,
      "Name": "天仙子·水调数声持酒听",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "水调数声持酒听。",
        "午醉醒来愁未醒。",
        "送春春去几时回。",
        "临晚镜，",
        "伤流景。",
        "往事后期空记省。",
        "沙上并禽池上暝。",
        "云破月来花弄影。",
        "重重帘幕密遮灯，",
        "风不定。",
        "人初静。",
        "明日落红应满径。"
      ]
    },
    {
      "_id": null,
      "Name": "好事近",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "月色透横枝，",
        "短叶小花无力。",
        "北客一声长笛，",
        "怨江南先得。",
        "谁教强半腊前开，",
        "多情为春忆。",
        "留取大家沈醉，",
        "正雨休风息。"
      ]
    },
    {
      "_id": null,
      "Name": "定西番",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "焊拨紫槽金衬，",
        "双秀萼，",
        "两回鸾。",
        "齐学汉宫妆样，",
        "竞蝉娟。",
        "三十六弦蝉闹，",
        "小弦蜂作团。",
        "听尽昭君幽怨，",
        "莫重弹。"
      ]
    },
    {
      "_id": null,
      "Name": "定风波",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "素藕抽条未放莲。",
        "晚蚕将茧不成眠。",
        "若比相思如乱絮。",
        "何异。",
        "两心俱被暗丝牵。",
        "暂觉欲归还是恨。",
        "莫问。",
        "有情谁信道无缘。",
        "有似中秋云外月。",
        "皎洁。",
        "不团圆待几时圆。"
      ]
    },
    {
      "_id": null,
      "Name": "定风波令·定风波",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "浴殿词臣亦议兵。",
        "禁中颇牧党羌平。",
        "诏卷促归难自缓。",
        "溪馆。",
        "彩花千数酒泉清。",
        "春草未青秋叶暮。",
        "□去。",
        "一家行色万家情。",
        "可恨黄莺相识晚。",
        "望断。",
        "湖边亭上不闻声。"
      ]
    },
    {
      "_id": null,
      "Name": "宴春台慢·宴春台",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "丽日千门，",
        "紫烟双阙，",
        "琼林又报春回。",
        "殿阁风微，",
        "当时去燕还来。",
        "五侯池馆频开。",
        "探芳菲、走马天街。",
        "重帘人语，",
        "辚辚绣轩，",
        "远近轻雷。",
        "雕觞霞滟，",
        "翠幕云飞，",
        "楚腰舞柳，",
        "宫面妆梅。",
        "金猊夜暖、罗衣暗裛香煤。",
        "洞府人归，",
        "放笙歌、灯火下楼台。",
        "蓬莱。",
        "犹有花上月，",
        "清影徘徊。"
      ]
    },
    {
      "_id": null,
      "Name": "少年游",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "听歌持酒且休行。",
        "云树几程程。",
        "眼看檐牙，",
        "手搓花蕊，",
        "未必两无情。",
        "拓夫滩上闻新雁，",
        "离袖掩盈盈。",
        "此恨无穷，",
        "远如江水，",
        "东去几时平。"
      ]
    },
    {
      "_id": null,
      "Name": "少年游慢",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "春城三二月。",
        "禁柳飘绵未歇。",
        "仙篽生香，",
        "轻云凝紫，",
        "临层阙。",
        "歌掌明珠滑。",
        "酒脸红霞发。",
        "华省名高，",
        "少年得意时节。",
        "画刻三题彻。",
        "梯汉同登蟾窟。",
        "玉殿初宣，",
        "银袍齐脱，",
        "生仙骨。",
        "花探都门晓，",
        "马跃芳衢阔。",
        "宴罢东风，",
        "鞭梢一行飞雪。"
      ]
    },
    {
      "_id": null,
      "Name": "山亭宴",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "未知",
      "Tags": [
        "宋代",
        "张先"
      ],
      "Contents": [
        "碧波落日寒烟聚，",
        "望遥山、迷离红树。",
        "小艇载人来，",
        "约尊酒、商量歧路。",
        "衰柳断桥西，",
        "共携手、攀条无语。",
        "水际见鷖凫，",
        "一对对、眠沙溆。",
        "西陵松柏青如故。",
        "翦烟花、幽兰啼露。",
        "油壁间花骢，",
        "那禁得、风吹细雨。",
        "饶他此後更思量，",
        "总莫似、当筵情绪。",
        "镜面绿波平，",
        "照几度、人来去。"
      ]
    },
    {
      "_id": null,
      "Name": "山亭宴慢·山亭宴",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "未知",
      "Tags": [
        "宋代",
        "张先"
      ],
      "Contents": [
        "宴亭永昼喧箫鼓。",
        "倚青空、画阑红柱。",
        "玉莹紫微人，",
        "蔼和气、春融日煦。",
        "故宫池馆更楼台，",
        "约风月、今宵何处。",
        "湖水动鲜衣，",
        "竞拾翠、湖边路。",
        "落花荡漾愁空树。",
        "晓山静、数声杜宇。",
        "天意送芳菲，",
        "正黯淡、疏烟逗雨。",
        "新欢宁似旧欢长，",
        "此会散、几时还聚。",
        "试为挹飞云，",
        "问解寄、相思否。"
      ]
    },
    {
      "_id": null,
      "Name": "师师令",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "香钿宝珥。",
        "拂菱花如水。",
        "学妆皆道称时宜，",
        "粉色有、天然春意。",
        "蜀彩衣长胜未起。",
        "纵乱云垂地。",
        "都城池苑夸桃李。",
        "问东风何似。",
        "不须回扇障清歌，",
        "唇一点、小於珠子。",
        "正是残英和月坠。",
        "寄此情千里。"
      ]
    },
    {
      "_id": null,
      "Name": "庆佳节",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "未知",
      "Tags": [
        "宋代",
        "张先"
      ],
      "Contents": [
        "莫风流。",
        "莫风流。",
        "风流後、有闲愁。",
        "花满南园月满楼。",
        "偏使我、忆欢游。",
        "我忆欢游无计奈，",
        "除却且醉金瓯。",
        "醉了醒来春复秋。",
        "我心事、几时休。"
      ]
    },
    {
      "_id": null,
      "Name": "庆同天·河传",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "海宇，",
        "称庆。",
        "复生元圣。",
        "风入南薰。",
        "拜恩遥阙，",
        "衣上晓色犹春。",
        "望尧云。",
        "游钧广乐人疑梦。",
        "仙声共。",
        "日转旗光动。",
        "无疆帝算，",
        "何独待祝华封。",
        "与天同。"
      ]
    },
    {
      "_id": null,
      "Name": "庆春泽",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "飞阁危桥相倚。",
        "人独立东风，",
        "满衣轻絮。",
        "还记忆江南，",
        "如今天气。",
        "正白苹花，",
        "绕堤涨流水。",
        "寒梅落尽谁寄。",
        "方春意无穷，",
        "青空千里。",
        "愁草树依依，",
        "关城初闭。",
        "对月黄昏，",
        "角声傍烟起。"
      ]
    },
    {
      "_id": null,
      "Name": "庆金枝",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "未知",
      "Tags": [
        "宋代",
        "张先"
      ],
      "Contents": [
        "青螺添远山。",
        "两娇靥、笑时圆。",
        "抱云勾雪近灯看。",
        "妍处不堪怜。",
        "今生但愿无离别，",
        "花月下、绣屏前。",
        "双蚕成茧共缠绵。",
        "更结後生缘。"
      ]
    },
    {
      "_id": null,
      "Name": "归朝欢",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "声转辘轳闻露井。",
        "晓引银瓶牵素绠。",
        "西园人语夜来风，",
        "丛英飘坠红成径。",
        "宝猊烟未冷。",
        "莲台香蜡残痕凝。",
        "等身金，",
        "谁能得意，",
        "买此好光景。",
        "粉落轻妆红玉莹。",
        "月枕横钗云坠领。",
        "有情无物不双栖，",
        "文禽只合常交颈。",
        "昼长欢岂定。",
        "争如翻作春消永。",
        "日曈曨，",
        "娇柔懒起，",
        "帘押残花影。"
      ]
    },
    {
      "_id": null,
      "Name": "御街行",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "画船横倚烟溪半。",
        "春入吴山遍。",
        "主人凭客且迟留，",
        "程入花溪远远。",
        "数声芦叶，",
        "两行霓袖，",
        "几处成离宴。",
        "纷纷归骑亭皋晚。",
        "风顺樯乌转。",
        "古今为别最消魂，",
        "因别有情须怨。",
        "更独自、尽上高台望，",
        "望尽飞云断。"
      ]
    },
    {
      "_id": null,
      "Name": "忆秦娥",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "参差竹。",
        "吹断相思曲。",
        "情不足。",
        "西北有楼穷远目。",
        "忆苕溪、寒影透清玉。",
        "秋雁南飞速。",
        "菰草绿。",
        "应下溪头沙上宿。"
      ]
    },
    {
      "_id": null,
      "Name": "怨春风·一斛珠",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "无由且住。",
        "绵绵恨似春蚕绪。",
        "见来时饷还须去。",
        "月浅灯收，",
        "多在偷期处。",
        "今夜掩妆花下语。",
        "明朝芳草东西路。",
        "愿身不学相思树。",
        "但愿罗衣，",
        "化作双飞羽。"
      ]
    },
    {
      "_id": null,
      "Name": "恨春迟",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "未知",
      "Tags": [
        "宋代",
        "张先"
      ],
      "Contents": [
        "好梦才成又断。",
        "日晚起、云亸梳鬟。",
        "秀脸拂新红，",
        "酒入娇眉眼，",
        "薄衣减春寒。",
        "红柱溪桥波平岸。",
        "画阁外、落日西山。",
        "不分闲花并蒂，",
        "秋藕连根，",
        "何时重得双眠。"
      ]
    },
    {
      "_id": null,
      "Name": "惜双双",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "七律",
      "Tags": [
        "宋代",
        "张先"
      ],
      "Contents": [
        "城上层楼天边路。",
        "残照里，",
        "平无绿树。",
        "伤远更惜春暮。",
        "有人还在高高处。",
        "断梦归云经日去。",
        "无计使，",
        "哀弦寄语。",
        "相望恨不相遇。",
        "倚桥临水谁家住。"
      ]
    },
    {
      "_id": null,
      "Name": "惜琼花",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "汀苹白。",
        "苕水碧。",
        "每逢花驻乐，",
        "随处欢席。",
        "别时携手看春色。",
        "萤火而今，",
        "飞破秋夕。",
        "旱河流，",
        "如带窄。",
        "任身轻似叶，",
        "何计归得。",
        "断云孤鹜青山极。",
        "楼上徘徊，",
        "无尽相忆。"
      ]
    },
    {
      "_id": null,
      "Name": "感皇恩",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "廊庙当时共代工。",
        "睢陵千里远，",
        "约过从。",
        "欲知宾主与谁同。",
        "宗枝内，",
        "黄阁旧，",
        "有三公。",
        "广乐起云中。",
        "湖山看画轴，",
        "两仙翁。",
        "武林嘉语几时穷。",
        "元丰际，",
        "德星聚，",
        "照江东。"
      ]
    },
    {
      "_id": null,
      "Name": "更漏子",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "锦筵红，",
        "罗幕翠。",
        "侍宴美人姝丽。",
        "十五六，",
        "解怜才。",
        "劝人深酒杯。",
        "黛眉长，",
        "檀口小。",
        "耳畔向人轻道。",
        "柳阴曲，",
        "是儿家。",
        "门前红杏花。"
      ]
    },
    {
      "_id": null,
      "Name": "望江南·忆江南",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "七律",
      "Tags": [
        "宋代",
        "张先"
      ],
      "Contents": [
        "青楼宴，",
        "靓女荐瑶杯。",
        "一曲白云江月满，",
        "际天拖练夜潮来。",
        "人物误瑶台。",
        "醺醺酒，",
        "拂拂上双腮。",
        "媚脸已非朱淡粉，",
        "香红全胜雪笼梅。",
        "标格外尘埃。"
      ]
    },
    {
      "_id": null,
      "Name": "木兰花十首",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "龙头舴艋吴儿意。",
        "笋柱秋千游女并。",
        "芳洲拾翠暮忘归，",
        "秀野踏青来不定。",
        "行云去后遥山螟。",
        "已放笙歌池院静。",
        "中庭月色正清明，",
        "无数杨花过无影。",
        "插花劝酒盐桥馆。",
        "召节促行龙阙远。",
        "吴船渐起晚潮生，",
        "蛮榼未空寒日短。",
        "庆门奕世隆宸眷。",
        "归到月陂梅已绽。",
        "有情愿寄向南枝，",
        "图得洛阳春色看。",
        "楼下雪飞楼上宴。",
        "歌咽笙簧声韵颤。",
        "尊前有个好人人，",
        "十二阑干同倚遍。",
        "帘重不知金屋晚。",
        "信马归来肠欲断。",
        "多情无奈苦相思，",
        "醉眼开时犹似见。",
        "青钱贴水萍无数。",
        "临晓西湖春涨雨。",
        "泥新轻燕面前飞，",
        "风慢落花衣上住。",
        "红裙空引烟娥聚。",
        "云月却能随马去。",
        "明朝何处上高台，",
        "回认玉峰山下路。",
        "轻牙低掌随声听。",
        "合调破空云自凝。",
        "姝娘翠黛有人描，",
        "琼女分鬟待谁并。",
        "弄妆俱学闲心性。",
        "固向鸾台同照影。",
        "双头莲子一时花，",
        "天碧秋池水如镜。",
        "去年春入芳菲国。",
        "青蕊如梅终忍摘。",
        "阑边徒欲说相思，",
        "绿蜡密缄朱粉饰。",
        "归来故苑重寻觅。",
        "花满旧枝心更惜。",
        "鸳鸯从小自相双，",
        "若不多情头不白。",
        "人意共怜花月满。",
        "花好月圆人又散。",
        "欢情去逐远云空，",
        "往事过如幽梦断。",
        "草树争春红影乱。",
        "一唱鸡声千万怨。",
        "任教迟日更添长，",
        "能得几时抬眼看。",
        "檀槽碎响金丝拨。",
        "露湿浔阳江上月。",
        "不知商妇为谁愁，",
        "一曲行人留晚发。",
        "画堂花入新声别。",
        "红蕊调高弹未彻。",
        "暗将深意语胶弦，",
        "长愿弦丝无断绝。",
        "西湖杨柳风流绝。",
        "满缕青春看赠别。",
        "墙头簌簌暗飞花，",
        "山外阴阴初落月。",
        "秦姬秾丽云梳发。",
        "持酒唱歌留晚发。",
        "骊驹应解恼人情，",
        "欲出重城嘶不歇。",
        "相离徒有相逢梦。",
        "门外马蹄尘已动。",
        "怨歌留待醉时听，",
        "远目不堪空际送。",
        "今宵风月知谁共。",
        "声咽琵琶槽上凤。",
        "人生无物比多情，",
        "江水不深山不重。",
        "以上张先作品《木兰花》共10首        "
      ]
    },
    {
      "_id": null,
      "Name": "梦仙乡",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "七律",
      "Tags": [
        "宋代",
        "张先"
      ],
      "Contents": [
        "江东苏小。",
        "夭斜窈窕。",
        "都不胜、彩鸾娇妙。",
        "春艳上新妆。",
        "肌肉过人香。",
        "佳树阴阴池院。",
        "华灯绣幔。",
        "花月好、可能长见。",
        "离聚此生缘。",
        "无计问天天。"
      ]
    },
    {
      "_id": null,
      "Name": "武陵春",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "每见韶娘梳鬓好，",
        "钗燕傍云飞。",
        "谁掬彤霞露染衣。",
        "□玉透柔肌。",
        "梅花瘦雪梨花雨，",
        "心眼未芳菲。",
        "看著娇妆听柳枝。",
        "人意觉春归。"
      ]
    },
    {
      "_id": null,
      "Name": "汉宫春",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "红粉苔墙。",
        "透新春消息，",
        "梅粉先芳。",
        "奇葩异卉，",
        "汉家宫额涂黄。",
        "何人斗巧，",
        "运紫檀、翦出蜂房。",
        "应为是、中央正色，",
        "东君别与清香。",
        "仙姿自称霓裳。",
        "更孤标俊格，",
        "非雪凌霜。",
        "黄昏院落，",
        "为谁密解罗囊。",
        "银瓶注水，",
        "浸数枝、小阁幽窗。",
        "春睡起，",
        "纤条在手，",
        "厌厌宿酒残妆。"
      ]
    },
    {
      "_id": null,
      "Name": "江南柳",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "七律",
      "Tags": [
        "宋代",
        "张先"
      ],
      "Contents": [
        "隋堤远，",
        "波急路尘轻。",
        "今古柳桥多送别，",
        "见人分袂亦愁生。",
        "何况自关情。",
        "斜照後，",
        "新月上西城。",
        "城上楼高重倚望，",
        "愿身能似月亭亭。",
        "千里伴君行。"
      ]
    },
    {
      "_id": null,
      "Name": "江城子",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "小圆珠串静慵拈。",
        "夜厌厌。",
        "下重帘。",
        "曲屏斜烛，",
        "心事入眉尖。",
        "金字半开香穗小，",
        "愁不寐，",
        "恨西蟾。"
      ]
    },
    {
      "_id": null,
      "Name": "沁园春",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "心膂良臣，",
        "帷幄元勋，",
        "左右万几。",
        "暂武林分阃，",
        "东南外翰，",
        "锦衣乡社，",
        "未满瓜时。",
        "易镇梧台，",
        "宣条期岁，",
        "又西指夷桥千骑移。",
        "珠滩上，",
        "喜甘棠翠荫，",
        "依旧春晖。",
        "须知。",
        "系国安危。",
        "料节召、还趋浴凤池。",
        "且代工施化，",
        "持钧播泽，",
        "置盂天下，",
        "此外何思。",
        "素卷书名，",
        "赤松游道，",
        "飙驭云軿仙可期。",
        "湖山美，",
        "有啼猿唳鹤，",
        "相望东归。"
      ]
    },
    {
      "_id": null,
      "Name": "河传",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "花暮。",
        "春去。",
        "都门东路。",
        "嘶马将行。",
        "江南江北，",
        "十里五里邮亭。",
        "几程程。",
        "高城望远看回睇。",
        "烟细。",
        "晚碧空无际。",
        "今夜何处，",
        "冷落衾帏。",
        "欲眠时。"
      ]
    },
    {
      "_id": null,
      "Name": "河满子",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "溪女送花随处，",
        "沙鸥避乐分行。",
        "游舸已如图障里，",
        "小屏犹画潇湘。",
        "人面新生酒艳，",
        "日痕更欲春长。",
        "衣上交枝斗色，",
        "钗头比翼相双。",
        "片段落霞明水底，",
        "风纹时动妆光。",
        "宾从夜归无月，",
        "千灯万火河塘。"
      ]
    },
    {
      "_id": null,
      "Name": "泛清苕",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "未知",
      "Tags": [
        "宋代",
        "张先"
      ],
      "Contents": [
        "绿净无痕，",
        "过晓霁清苕，",
        "镜里游人。",
        "红柱巧，",
        "彩船稳，",
        "当筵主、秘馆词臣。",
        "吴娃劝饮韩娥唱，",
        "竞艳容、左右皆春。",
        "学为行雨，",
        "傍画桨，",
        "从教水溅罗裙。",
        "溪烟混月黄昏。",
        "渐楼台上下，",
        "火影星分。",
        "飞槛倚，",
        "斗牛近，",
        "响箫鼓、远破重云。",
        "归轩未至千家待，",
        "掩半妆、翠箔朱门。",
        "衣香拂面，",
        "扶醉卸簪花，",
        "满袖馀煴。"
      ]
    },
    {
      "_id": null,
      "Name": "浣溪沙",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "五律",
      "Tags": [
        "宋代",
        "张先"
      ],
      "Contents": [
        "轻屉来时不破尘。",
        "石榴花映石榴裙。",
        "有情应得撞腮春。",
        "夜短更难留远梦，",
        "日高何计学行云。",
        "树深莺过静无人。"
      ]
    },
    {
      "_id": null,
      "Name": "浣溪纱",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "五律",
      "Tags": [
        "宋代",
        "张先"
      ],
      "Contents": [
        "楼倚春江百尺高，",
        "烟中还未见归桡。",
        "几时期信似江潮？",
        "花片片飞风弄蝶，",
        "柳阴阴下水平桥。",
        "日长才过又今宵。"
      ]
    },
    {
      "_id": null,
      "Name": "浪淘沙",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "七律",
      "Tags": [
        "宋代",
        "张先"
      ],
      "Contents": [
        "肠断送韶华。",
        "为惜杨花。",
        "雪球摇曳逐风斜。",
        "容易著人容易去，",
        "飞过谁家。",
        "聚散苦咨嗟。",
        "无计留他。",
        "行人洒泪滴流霞。",
        "今日画堂歌舞地，",
        "明日天涯。"
      ]
    },
    {
      "_id": null,
      "Name": "清平乐",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "清歌逐酒。",
        "腻脸生红透。",
        "樱小杏青寒食後。",
        "衣换缕金轻绣。",
        "画堂新月朱扉。",
        "严城夜鼓声迟。",
        "细看玉人娇面，",
        "春光不在花枝。"
      ]
    },
    {
      "_id": null,
      "Name": "渔家傲",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "巴子城头青草暮，",
        "巴山重叠相逢处。",
        "燕子占巢花脱树。",
        "杯且举，",
        "瞿堂水阔舟难渡。",
        "天外吴门青雪路，",
        "君家正在吴门住。",
        "赠我柳枝情几许。",
        "春满缕，",
        "为君将入江南去。"
      ]
    },
    {
      "_id": null,
      "Name": "满江红",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "飘尽寒梅，",
        "笑粉蝶、游蜂未觉。",
        "渐迤逦、水明山秀，",
        "暖生帘幕。",
        "过雨小桃红未透，",
        "舞烟新柳青犹弱。",
        "记画桥，",
        "深处水边亭，",
        "曾偷约。",
        "多少恨，",
        "今犹昨；",
        "愁和闷，",
        "都忘却。",
        "拚从前烂醉，",
        "被花迷着。",
        "晴鸽试铃风力软，",
        "雏莺弄舌春寒薄。",
        "但只愁，",
        "锦绣闹妆时，",
        "东风恶。"
      ]
    },
    {
      "_id": null,
      "Name": "熙州慢",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "武林乡，",
        "占第一湖山，",
        "咏画争巧。",
        "鹫石飞来，",
        "倚翠楼烟霭，",
        "清猿啼晓。",
        "况值禁垣师帅，",
        "惠政流入欢谣。",
        "朝暮万景，",
        "寒潮弄月，",
        "乱峰回照。",
        "天使寻春不早。",
        "并行乐，",
        "免有花愁花笑。",
        "持酒更听，",
        "红儿肉声长调。",
        "潇湘故人未归，",
        "但目送游云孤鸟。",
        "际天杪。",
        "离情尽寄芳草。"
      ]
    },
    {
      "_id": null,
      "Name": "燕归梁",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "夜月啼乌促乱弦。",
        "江树远无烟。",
        "缺多圆少奈何天。",
        "愁只恐、下关山。",
        "粉香生润，",
        "衣珠弄彩，",
        "人月两蝉娟。",
        "留连残夜惜馀欢。",
        "人月在、又明年。"
      ]
    },
    {
      "_id": null,
      "Name": "玉树后庭花·后庭花",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "华灯火树红相斗。",
        "往来如昼。",
        "桥河水白天青，",
        "讶别生星斗。",
        "落梅秾李还依旧。",
        "宝钗沽酒。",
        "晓蟾残漏心情，",
        "恨雕鞍归後。"
      ]
    },
    {
      "_id": null,
      "Name": "玉联环·解连环",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "未知",
      "Tags": [
        "宋代",
        "张先"
      ],
      "Contents": [
        "来时露裛衣香润。",
        "彩绦垂鬓。",
        "卷帘还喜月相亲，",
        "把酒更、花相近。",
        "西去阳关休问。",
        "未歌先恨。",
        "玉峰山下水长流，",
        "流水尽、情无尽。"
      ]
    },
    {
      "_id": null,
      "Name": "生查子",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "五律",
      "Tags": [
        "宋代",
        "张先"
      ],
      "Contents": [
        "当初相见时，",
        "彼此心萧洒。",
        "近日见人来，",
        "却恁相谩諕。",
        "休休休便休，",
        "美底教他且。",
        "匹似没伊时，",
        "更不思量也。"
      ]
    },
    {
      "_id": null,
      "Name": "画堂春",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "外潮莲子长参差。",
        "霁山青处鸥飞。",
        "水天溶漾画桡迟。",
        "人影鉴中移。",
        "桃叶浅声双唱，",
        "杏红深色轻衣。",
        "小荷障面避斜晖。",
        "分得翠阴归。"
      ]
    },
    {
      "_id": null,
      "Name": "百媚娘",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "珠阙五云仙子。",
        "未省有谁能似。",
        "百媚算应天乞与，",
        "净饰艳妆俱美。",
        "若取次芳华皆可意。",
        "何处比桃李。",
        "蜀被锦纹铺水。",
        "不放彩鸳双戏。",
        "乐事也知存後会，",
        "争奈眼前心里。",
        "绿皱小池红叠砌。",
        "花外东风起。"
      ]
    },
    {
      "_id": null,
      "Name": "相思儿令",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "未知",
      "Tags": [
        "宋代",
        "张先"
      ],
      "Contents": [
        "春去几时还。",
        "问桃李无言。",
        "燕子归栖风紧，",
        "梨雪乱西园。",
        "犹有月婵娟。",
        "似人人、难近如天。",
        "愿教清影长相见，",
        "更乞取长圆。"
      ]
    },
    {
      "_id": null,
      "Name": "破阵乐",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "四堂互映，",
        "双门并丽，",
        "龙阁开府。",
        "郡美东南第一，",
        "望故苑、楼台霏雾。",
        "垂柳池塘，",
        "流泉巷陌，",
        "吴歌处处。",
        "近黄昏，",
        "渐更宜良夜，",
        "簇簇繁星灯烛，",
        "长衢如昼，",
        "暝色韶光，",
        "几许粉面，",
        "飞甍朱户。",
        "和煦。",
        "雁齿桥红，",
        "裙腰草绿，",
        "云际寺、林下路。",
        "酒熟梨花宾客醉，",
        "但觉满山潇鼓。",
        "尽朋游、同民乐，",
        "芳菲有主。",
        "自此归从泥诏，",
        "去指沙堤，",
        "南屏水石，",
        "西湖风月，",
        "好作千骑行春，",
        "画图写取。"
      ]
    },
    {
      "_id": null,
      "Name": "碧牡丹",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "步帐摇红绮。",
        "晓月堕，",
        "沈烟砌。",
        "缓板香檀，",
        "唱彻伊家新制。",
        "怨入眉头，",
        "敛黛峰横翠。",
        "芭蕉寒，",
        "雨声碎。",
        "镜华翳。",
        "闲照孤鸾戏。",
        "思量去时容易。",
        "钿盒瑶钗，",
        "至今冷落轻弃。",
        "望极蓝桥，",
        "但暮云千里。",
        "几重山，",
        "几重水。"
      ]
    },
    {
      "_id": null,
      "Name": "离亭宴",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "捧黄封诏卷。",
        "随处是、离亭别宴。",
        "红翠成轮歌未遍。",
        "已恨野桥风便。",
        "此去济南非久，",
        "惟有凤池鸾殿。",
        "三月花飞几片。",
        "又减却、芳菲过半。",
        "千里恩深云海浅。",
        "民爱比、春流不断。",
        "更上玉楼西，",
        "归雁与、征帆共远。"
      ]
    },
    {
      "_id": null,
      "Name": "系裙腰",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "未知",
      "Tags": [
        "宋代",
        "张先"
      ],
      "Contents": [
        "惜霜蟾照夜云天。",
        "朦胧影、画勾阑。",
        "人情纵是长情月，",
        "算一年年。",
        "又能得、几番圆。",
        "欲寄西江题叶字，",
        "流不到、五亭前。",
        "东池始有荷新绿，",
        "尚小如钱。",
        "问何日藕、几时莲。"
      ]
    },
    {
      "_id": null,
      "Name": "翦牡丹",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "未知",
      "Tags": [
        "宋代",
        "张先"
      ],
      "Contents": [
        "野绿连空，",
        "天青垂水，",
        "素色溶漾都净。",
        "柔柳摇摇，",
        "坠轻絮无影。",
        "汀洲日落人归，",
        "修巾薄袂，",
        "撷香拾翠相竞。",
        "如解凌波，",
        "泊烟渚春暝。",
        "采绦朱索新整。",
        "宿绣屏、画船风定。",
        "金凤响双槽，",
        "弹出今古幽思谁省。",
        "玉盘大小乱珠迸。",
        "酒上妆面，",
        "花艳媚相并。",
        "重听。",
        "尽汉妃一曲，",
        "江空月静。"
      ]
    },
    {
      "_id": null,
      "Name": "芳草渡·系裙腰",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "主人宴客玉楼西。",
        "风飘雪、忽氛霏。",
        "唐昌花蕊渐平枝。",
        "浮光里，",
        "寒声聚，",
        "队禽栖。",
        "惊晓日，",
        "喜春迟。",
        "野桥时伴梅飞。",
        "山明日远霁云披。",
        "溪上月，",
        "堂下水，",
        "并春晖。"
      ]
    },
    {
      "_id": null,
      "Name": "苏幕遮",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "柳飞绵，",
        "花实少。",
        "镂板音清，",
        "浅发江南调。",
        "斜日两竿留碧□。",
        "马足重重，",
        "又近青门道。",
        "去尘浓，",
        "人散了。",
        "回首旗亭，",
        "渐渐红裳小。",
        "莫讶安仁头白早。",
        "天若有情，",
        "天也终须老。"
      ]
    },
    {
      "_id": null,
      "Name": "菊花新",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "堕髻慵妆来日暮。",
        "家在画桥堤下住。",
        "衣缓绛绡垂，",
        "琼树袅、一枝红雾。",
        "院深池静娇相妒。",
        "粉墙低、乐声时度。",
        "长恐舞筵空，",
        "轻化作、彩云飞去。"
      ]
    },
    {
      "_id": null,
      "Name": "菩萨蛮",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "夜深不至春蟾见。",
        "令人更更情飞乱。",
        "翠幕动风亭。",
        "时疑响屉声。",
        "花香闻水榭。",
        "几误飘衣麝。",
        "不忍下朱扉。",
        "绕廊重待伊。"
      ]
    },
    {
      "_id": null,
      "Name": "虞美人",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "苕花飞尽汀风定。",
        "苕水天摇影。",
        "画船罗绮满溪春。",
        "一曲石城清响、入高云。",
        "壶觞昔岁同歌舞。",
        "今日无欢侣。",
        "南园花少故人稀。",
        "月照玉楼依旧、似当时。"
      ]
    },
    {
      "_id": null,
      "Name": "蝶恋花",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "移得绿杨栽後院。",
        "学舞宫腰，",
        "二月青犹短。",
        "不比灞陵多送远。",
        "残丝乱絮东西岸。",
        "几叶小眉寒不展。",
        "莫唱阳关，",
        "真个肠先断。",
        "分付与春休细看。",
        "条条尽是离人怨。"
      ]
    },
    {
      "_id": null,
      "Name": "行香子",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "舞雪歌云。",
        "闲淡妆匀。",
        "蓝溪水、深染轻裙。",
        "酒香醺脸，",
        "粉色生春。",
        "更巧谈话，",
        "美情性，",
        "好精神。",
        "江空无畔，",
        "凌波何处，",
        "月桥边、青柳朱门。",
        "断钟残角，",
        "又送黄昏。",
        "奈心中事，",
        "眼中泪，",
        "意中人。"
      ]
    },
    {
      "_id": null,
      "Name": "西江月",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "泛泛春船载乐，",
        "溶溶湖水平桥。",
        "高鬟照影翠烟摇。",
        "白纻一声云杪。",
        "倦醉天然玉软，",
        "弄妆人惜花娇。",
        "风情遗恨几时消。",
        "不见卢郎年少。"
      ]
    },
    {
      "_id": null,
      "Name": "诉衷情",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "数枝金菊对芙蓉。",
        "零落意忡忡。",
        "不知多少幽怨，",
        "和泪泣东风。",
        "人散後，",
        "月明中。",
        "夜寒浓。",
        "谢娘愁卧，",
        "潘令闲眠，",
        "往事何穷。"
      ]
    },
    {
      "_id": null,
      "Name": "谢池春慢",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "缭墙重院，",
        "时闻有、啼莺到。",
        "绣被掩馀寒，",
        "画幕明新晓。",
        "朱槛连空阔，",
        "飞絮无多少。",
        "径莎平，",
        "池水渺。",
        "日长风静，",
        "花影闲相照。",
        "尘香拂马，",
        "逢谢女、城南道。",
        "秀艳过施粉，",
        "多眉生轻笑。",
        "斗色鲜衣薄，",
        "碾玉双蝉小。",
        "欢难偶，",
        "春过了。",
        "琵琶流怨，",
        "都入相思调。"
      ]
    },
    {
      "_id": null,
      "Name": "贺圣朝",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "淡黄衫子浓妆了。",
        "步缕金鞋小。",
        "爱来书幌绿窗前，",
        "半和娇笑。",
        "谢家姊妹，",
        "诗名空杳。",
        "何曾机巧。",
        "争如奴道，",
        "春来情思，",
        "乱如芳草。"
      ]
    },
    {
      "_id": null,
      "Name": "踏莎行",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "衾凤犹温，",
        "笼鹦尚睡。",
        "宿妆稀淡眉成字。",
        "映花避月上行廊，",
        "珠裙摺摺轻垂地。",
        "翠幕成波，",
        "新荷贴水。",
        "纷纷烟柳低还起。",
        "重墙绕院更重门，",
        "春风无路通深意。"
      ]
    },
    {
      "_id": null,
      "Name": "转声虞美人·桃源忆故人",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "未知",
      "Tags": [
        "宋代",
        "张先"
      ],
      "Contents": [
        "使君欲醉离亭酒。",
        "酒醒离愁转有。",
        "紫禁多时虚右。",
        "苕霄留难久。",
        "一声歌掩双罗袖。",
        "日落乱山春後。",
        "犹有东城烟柳。",
        "青荫长依旧。"
      ]
    },
    {
      "_id": null,
      "Name": "迎春乐",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "未知",
      "Tags": [
        "宋代",
        "张先"
      ],
      "Contents": [
        "城头画角催夕宴。",
        "忆前时、小楼晚。",
        "残虹数尺云中断。",
        "愁送目、天涯远。",
        "枕清风、停画扇。",
        "逗蛮簟、碧纱零乱。",
        "怎生得伊来，",
        "今夜里、银蟾满。"
      ]
    },
    {
      "_id": null,
      "Name": "醉垂鞭",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "朱粉不须施。",
        "花枝小。",
        "春偏好。",
        "娇妙近胜衣。",
        "轻罗红雾垂。",
        "琵琶金画凤。",
        "双条重。",
        "倦眉低。",
        "啄木细声迟。",
        "黄蜂花上飞。"
      ]
    },
    {
      "_id": null,
      "Name": "醉垂鞭·双蝶绣罗裙",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "双蝶绣罗裙，",
        "东池宴，",
        "初相见。",
        "朱粉不深匀，",
        "闲花淡淡春。",
        "细看诸处好，",
        "人人道，",
        "柳腰身。",
        "昨日乱山昏，",
        "来时衣上云。"
      ]
    },
    {
      "_id": null,
      "Name": "醉桃源·阮郎归",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "双花连袂近香猊。",
        "歌随镂板齐。",
        "分明珠索漱烟溪。",
        "凝云定不飞。",
        "唇破点，",
        "齿编犀。",
        "春莺莫乱啼。",
        "阳关更在碧峰西。",
        "相看翠黛低。"
      ]
    },
    {
      "_id": null,
      "Name": "醉红妆",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "七律",
      "Tags": [
        "宋代",
        "张先"
      ],
      "Contents": [
        "琼枝玉树不相饶。",
        "薄云衣、细柳腰。",
        "一般妆样百般娇。",
        "眉眼细、好如描。",
        "东风摇草百花飘。",
        "恨无计、上青条。",
        "更起双歌郎且饮，",
        "郎未醉、有金貂。"
      ]
    },
    {
      "_id": null,
      "Name": "醉落魄·一斛珠",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "山围画障。",
        "风溪弄月清溶漾。",
        "玉楼苕馆人相望。",
        "下若醲醅，",
        "竞欲金钗当。",
        "使君劝醉青娥唱。",
        "分明仙曲云中响。",
        "南园百卉千家赏。",
        "和气兼春，",
        "不独花枝上。"
      ]
    },
    {
      "_id": null,
      "Name": "采桑子",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "水云薄薄天同色，",
        "竟日清辉。",
        "风影轻飞。",
        "花发瑶林春未知。",
        "剡溪不辨沙头路，",
        "粉水平堤。",
        "姑射人归。",
        "记得歌声与舞时。"
      ]
    },
    {
      "_id": null,
      "Name": "长相思",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "粉艳明。",
        "秋水盈。",
        "柳样纤柔花样轻。",
        "笑前双靥生。",
        "寒江平。",
        "江橹鸣。",
        "谁道潮沟非远行。",
        "回头千里情。"
      ]
    },
    {
      "_id": null,
      "Name": "雨中花令",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "近鬓彩钿云雁细。",
        "好客艳、花枝争媚。",
        "学双燕、同栖还并翅。",
        "我合著、你难分离。",
        "这佛面、前生应布施。",
        "你更看、蛾眉下秋水。",
        "似赛九底、见他三五二。",
        "正闷里、也须欢喜。"
      ]
    },
    {
      "_id": null,
      "Name": "青门引·青门饮",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "乍暖还轻冷。",
        "风雨晚来方定。",
        "庭轩寂寞近清明，",
        "残花中酒，",
        "又是去年病。",
        "楼头画角风吹醒。",
        "入夜重门静。",
        "那堪更被明月，",
        "隔墙送过秋千影。"
      ]
    },
    {
      "_id": null,
      "Name": "鹊桥仙",
      "PoetId": "2043146fa30d4b3088ca0c50154a55cf",
      "PoetName": "张先",
      "Form": "词",
      "Tags": [
        "宋代",
        "张先"
      ],
      "Contents": [
        "星桥火树，",
        "长安一夜，",
        "开遍红莲万蕊。",
        "绮罗能借月中春，",
        "风露细、天清似水。",
        "重城闭月，",
        "青楼夸乐，",
        "人在银潢影里。",
        "画屏期约近收灯，",
        "归步急、双鸳欲起。"
      ]
    }
  ]
}