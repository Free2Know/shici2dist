{
  "_id": "f7cf3d9483af459e86f09e92c6b798d9",
  "Name": "崔敦礼",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "念奴娇",
      "PoetId": "f7cf3d9483af459e86f09e92c6b798d9",
      "PoetName": "崔敦礼",
      "Form": "词",
      "Tags": [
        "宋代",
        "崔敦礼"
      ],
      "Contents": [
        "吴松江畔，",
        "对烟波浩渺，",
        "相忘鸥鸟。",
        "日日篮舆湖上路，",
        "十里珠帘惊笑。",
        "高下楼台，",
        "浅深溪坞，",
        "著此香山老。",
        "辋川图上，",
        "好风吹梦曾到。",
        "不用金谷繁华，",
        "碧城修竹，",
        "自比封君号。",
        "万壑千岩天付与，",
        "一洗寒酸郊岛。",
        "霖雨方思，",
        "烟尘未扫，",
        "合挽三江倒。",
        "功成名遂，",
        "却来依旧华表。"
      ]
    },
    {
      "_id": null,
      "Name": "柳梢青",
      "PoetId": "f7cf3d9483af459e86f09e92c6b798d9",
      "PoetName": "崔敦礼",
      "Form": "词",
      "Tags": [
        "宋代",
        "崔敦礼"
      ],
      "Contents": [
        "惊世文章，",
        "门户照人，",
        "外家衣钵。",
        "多谢温存，",
        "相期宅相，",
        "此恩难说。",
        "今朝祝寿樽前，",
        "共拜舞、诸孙下列。",
        "但愿从今，",
        "一年强似，",
        "一年时节。"
      ]
    },
    {
      "_id": null,
      "Name": "水调歌头",
      "PoetId": "f7cf3d9483af459e86f09e92c6b798d9",
      "PoetName": "崔敦礼",
      "Form": "词",
      "Tags": [
        "宋代",
        "崔敦礼"
      ],
      "Contents": [
        "倚棹太湖畔，",
        "踏月上垂虹。",
        "银涛万顷无际，",
        "渺渺欲浮空。",
        "为问瀛洲何在，",
        "我欲骑鲸归去，",
        "挥手谢尘笼。",
        "未得世缘了，",
        "佳处且从容。",
        "饮湖光，",
        "披晓月，",
        "抹春风。",
        "平生豪气安用，",
        "江海兴无穷。",
        "身在冰壶千里，",
        "独倚朱栏一啸，",
        "惊起睡中龙。",
        "此乐岂多得，",
        "归去莫匆匆。"
      ]
    },
    {
      "_id": null,
      "Name": "江城子",
      "PoetId": "f7cf3d9483af459e86f09e92c6b798d9",
      "PoetName": "崔敦礼",
      "Form": "词",
      "Tags": [
        "宋代",
        "崔敦礼"
      ],
      "Contents": [
        "吴王台上雨初晴。",
        "远烟横。",
        "柳如云。",
        "门外西风，",
        "催踏马啼尘。",
        "声断阳关人去□，",
        "遮落日，",
        "向西秦。",
        "不教容易纵归程。",
        "语酸辛。",
        "黯消魂。",
        "且共一尊，",
        "相属莫辞频。",
        "後夜月明千里隔，",
        "君忆我，",
        "我思君。"
      ]
    },
    {
      "_id": null,
      "Name": "西江月",
      "PoetId": "f7cf3d9483af459e86f09e92c6b798d9",
      "PoetName": "崔敦礼",
      "Form": "词",
      "Tags": [
        "宋代",
        "崔敦礼"
      ],
      "Contents": [
        "暖日江南梅柳，",
        "春风堂上笙歌。",
        "满斟醽醁笑声哗。",
        "再拜千年寿嘏。",
        "清健非缘服玉，",
        "红颜不是苍霞。",
        "仙姿福禄自无涯。",
        "要看沧溟绿野。"
      ]
    },
    {
      "_id": null,
      "Name": "鹧鸪天",
      "PoetId": "f7cf3d9483af459e86f09e92c6b798d9",
      "PoetName": "崔敦礼",
      "Form": "七律",
      "Tags": [
        "宋代",
        "崔敦礼"
      ],
      "Contents": [
        "本是瑶台月里仙。",
        "笑麾鸾鹤住人间。",
        "蟠桃一熟三千岁，",
        "剩对春风日月闲。",
        "缡绶结，",
        "彩衣斑。",
        "孙枝相应傍门阑。",
        "年年同上长生酒，",
        "得见沧溟几度乾。"
      ]
    }
  ]
}