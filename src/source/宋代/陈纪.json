{
  "_id": "191ae3b6adfd45c1aa882c49c04d9121",
  "Name": "陈纪",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "倦寻芳",
      "PoetId": "191ae3b6adfd45c1aa882c49c04d9121",
      "PoetName": "陈纪",
      "Form": "词",
      "Tags": [
        "宋代",
        "陈纪"
      ],
      "Contents": [
        "满簪霜雪，",
        "一帽尘埃，",
        "消几寒食。",
        "手拈梨花，",
        "还是年时岑寂。",
        "簌簌落红春似梦，",
        "萋萋柔绿愁如织。",
        "怪东君、太匆匆，",
        "亦是人间行客。",
        "问几度、五侯传烛，",
        "但回首东风，",
        "吹尽尘迹。",
        "笑杜陵泪洒，",
        "金波如积。",
        "对酒且宽愁意绪，",
        "题诗与寄真消息。",
        "待归来，",
        "细温存、慰伊相忆。"
      ]
    },
    {
      "_id": null,
      "Name": "满江红",
      "PoetId": "191ae3b6adfd45c1aa882c49c04d9121",
      "PoetName": "陈纪",
      "Form": "词",
      "Tags": [
        "宋代",
        "陈纪"
      ],
      "Contents": [
        "凤去台空，",
        "庭叶下、嫩寒初透。",
        "人世上、几番风雨，",
        "几番重九。",
        "列岫迢迢供远目，",
        "晴空荡荡容长袖。",
        "把中年、怀抱更登台，",
        "秋知否。",
        "天亦老，",
        "山应瘦。",
        "时易失，",
        "欢难久。",
        "到于今惟有，",
        "黄花依旧。",
        "岁晚凄其诸葛恨，",
        "乾坤只可渊明酒。",
        "忆坡头、老菊晚香寒，",
        "空搔首。"
      ]
    },
    {
      "_id": null,
      "Name": "贺新郎",
      "PoetId": "191ae3b6adfd45c1aa882c49c04d9121",
      "PoetName": "陈纪",
      "Form": "词",
      "Tags": [
        "宋代",
        "陈纪"
      ],
      "Contents": [
        "趁拍哀弦促。",
        "听泠泠、弦间细语，",
        "手间推覆。",
        "莺语间关花底滑，",
        "急雨斜穿梧竹。",
        "又涧底、松风簌簌。",
        "铁拨鵾弦春夜永，",
        "对金钗锺乳人如玉。",
        "敲象板，",
        "翦银烛。",
        "六么声断凉州续。",
        "怅梅花、岁晚天寒，",
        "佳人空谷。",
        "有限弦声无限意，",
        "沦落天涯幽独。",
        "顿唤起、闲愁千斛。",
        "贺老定场无处问，",
        "到如今，",
        "只鼓昭君曲。",
        "呼羯鼓，",
        "泻醽醁。"
      ]
    }
  ]
}