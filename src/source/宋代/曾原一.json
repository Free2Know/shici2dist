{
  "_id": "da53ff07f82b42d3b34e6045656db416",
  "Name": "曾原一",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "小重山",
      "PoetId": "da53ff07f82b42d3b34e6045656db416",
      "PoetName": "曾原一",
      "Form": "词",
      "Tags": [
        "宋代",
        "曾原一"
      ],
      "Contents": [
        "薄雪初消银月单。",
        "疏疏浮竹影、矮红阑。",
        "梅花梦事落孤山。",
        "禁人处，",
        "霜重鼓声寒。",
        "留取晓来看。",
        "斑帘低小阁、烛花残。",
        "一帆明月去沧湾。",
        "空相忆，",
        "雪浪月痕翻。"
      ]
    },
    {
      "_id": null,
      "Name": "菩萨蛮",
      "PoetId": "da53ff07f82b42d3b34e6045656db416",
      "PoetName": "曾原一",
      "Form": "词",
      "Tags": [
        "宋代",
        "曾原一"
      ],
      "Contents": [
        "淡黄斜日留汀草。",
        "檐低半露遥岑小。",
        "病眼不禁愁。",
        "阑干无数秋。",
        "雁声何处落。",
        "旧梦还惊觉。",
        "风重葛衣单。",
        "深山吹笛寒。"
      ]
    },
    {
      "_id": null,
      "Name": "谒金门",
      "PoetId": "da53ff07f82b42d3b34e6045656db416",
      "PoetName": "曾原一",
      "Form": "词",
      "Tags": [
        "宋代",
        "曾原一"
      ],
      "Contents": [
        "梅粉褪。",
        "点点雨声春恨。",
        "半吐桃花芳意嫩。",
        "草痕青寸寸。",
        "把酒花边低问。",
        "莫解寒深红损。",
        "等待春风晴得稳。",
        "琵琶重整顿。"
      ]
    }
  ]
}