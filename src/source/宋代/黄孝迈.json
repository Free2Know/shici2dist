{
  "_id": "209c589e34914ccbaaee497df7dada5d",
  "Name": "黄孝迈",
  "Description": "黄孝迈（?—?） 字德夫，号雪舟。有词集《雪舟长短句》一卷，刘克庄暮年曾为作序，极赏其赋梨花、水仙及暮春等作，以为“叔原（晏几道）、方回（贺铸）不能加其绵密”。《雪舟长短句》巳佚，《全宋词》辑得四首。",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "水龙吟",
      "PoetId": "209c589e34914ccbaaee497df7dada5d",
      "PoetName": "黄孝迈",
      "Form": "词",
      "Tags": [
        "宋代",
        "黄孝迈"
      ],
      "Contents": [
        "闲情小院沈吟，",
        "草深柳密帘空翠。",
        "风檐夜响，",
        "残灯慵剔，",
        "寒轻怯睡。",
        "店舍无烟，",
        "关山有月，",
        "梨花满地。",
        "二十年好梦，",
        "不曾圆合，",
        "而今老、都休矣。",
        "谁共题诗秉烛，",
        "两厌厌、天涯别袂。",
        "柔肠一寸，",
        "七分是恨，",
        "三分是泪。",
        "芳信不来，",
        "玉箫尘染，",
        "粉衣香退。",
        "待问春，",
        "怎把千红换得，",
        "一池绿水。"
      ]
    },
    {
      "_id": null,
      "Name": "湘春夜月",
      "PoetId": "209c589e34914ccbaaee497df7dada5d",
      "PoetName": "黄孝迈",
      "Form": "词",
      "Tags": [
        "宋代",
        "黄孝迈"
      ],
      "Contents": [
        "近清明。",
        "翠禽枝上消魂。",
        "可惜一片清歌，",
        "都付与黄昏。",
        "欲共柳花低诉，",
        "怕柳花轻薄，",
        "不解伤春。",
        "念楚乡旅宿，",
        "柔情别绪，",
        "谁与温存。",
        "空樽夜泣，",
        "青山不语，",
        "残月当门。",
        "翠玉楼前，",
        "惟是有、一波湘水，",
        "摇荡湘云。",
        "天长梦短，",
        "问甚时、重见桃根。",
        "这次第，",
        "算人间没个并刀，",
        "翦断心上愁痕。"
      ]
    }
  ]
}