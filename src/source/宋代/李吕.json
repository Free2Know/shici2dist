{
  "_id": "d1c392aef30e41bba393825fb46dc9e7",
  "Name": "李吕",
  "Description": "李吕（1122-1198），字滨老，一字东老，邵武（今属福建）人。著有《澹轩集》。",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "一落索",
      "PoetId": "d1c392aef30e41bba393825fb46dc9e7",
      "PoetName": "李吕",
      "Form": "词",
      "Tags": [
        "宋代",
        "李吕"
      ],
      "Contents": [
        "琢成玉树。",
        "谁解著、云斤月斧。",
        "短箠羸骖，",
        "朴樕一怀尘土。",
        "叹雄图、伤别绪。",
        "主人不语花能语。",
        "苦欲留君、不是留君处。",
        "碧落紫霄，",
        "楼观参差烟雾。",
        "一樽空、鸿鹄举。"
      ]
    },
    {
      "_id": null,
      "Name": "临江仙",
      "PoetId": "d1c392aef30e41bba393825fb46dc9e7",
      "PoetName": "李吕",
      "Form": "词",
      "Tags": [
        "宋代",
        "李吕"
      ],
      "Contents": [
        "家在宋墙东畔住，",
        "流莺时送芳音。",
        "窃香解佩两沈沈。",
        "都缘些子事，",
        "过却许多春。",
        "日上花梢初睡起，",
        "绣衣闲纵金针。",
        "错将黄晕压檀心。",
        "见人羞不语，",
        "偷把泪珠匀。"
      ]
    },
    {
      "_id": null,
      "Name": "凤栖梧·蝶恋花",
      "PoetId": "d1c392aef30e41bba393825fb46dc9e7",
      "PoetName": "李吕",
      "Form": "词",
      "Tags": [
        "宋代",
        "李吕"
      ],
      "Contents": [
        "一岁光阴寒共暑。",
        "一日光阴，",
        "只个朝还暮。",
        "有物分明能唤寤。",
        "晚钟晨角君听取。",
        "扰扰胶胶劳百虑。",
        "究竟思量，",
        "没个相干处。",
        "只有一般携得去。",
        "世人唤作闲家具。"
      ]
    },
    {
      "_id": null,
      "Name": "朝中措",
      "PoetId": "d1c392aef30e41bba393825fb46dc9e7",
      "PoetName": "李吕",
      "Form": "词",
      "Tags": [
        "宋代",
        "李吕"
      ],
      "Contents": [
        "堂成开宴日无空。",
        "景占四时中。",
        "画栋翬飞星汉，",
        "雕阑锁断花风。",
        "薰人和气，",
        "清谈四坐，",
        "雅量千锺。",
        "早晚催归天仗，",
        "往来还记溪翁。"
      ]
    },
    {
      "_id": null,
      "Name": "水调歌头",
      "PoetId": "d1c392aef30e41bba393825fb46dc9e7",
      "PoetName": "李吕",
      "Form": "词",
      "Tags": [
        "宋代",
        "李吕"
      ],
      "Contents": [
        "山雨喜开霁，",
        "爽气涤烦襟。",
        "晚秋丹叶飘坠，",
        "篱菊散黄金。",
        "徙倚关河凝望，",
        "回首光阴轻驶，",
        "倏忽二毛侵。",
        "须信人间世，",
        "莫放酒杯深。",
        "一星子，",
        "名与利，",
        "漫浮沈。",
        "塞翁祸福无定，",
        "此理古犹今。",
        "妙处只应亲到，",
        "外物从渠舒卷，",
        "出处我无心。",
        "袖手无新语，",
        "洗耳听清音。"
      ]
    },
    {
      "_id": null,
      "Name": "沁园春",
      "PoetId": "d1c392aef30e41bba393825fb46dc9e7",
      "PoetName": "李吕",
      "Form": "词",
      "Tags": [
        "宋代",
        "李吕"
      ],
      "Contents": [
        "射虎南山，",
        "断蛟北海，",
        "恍如梦中。",
        "念少年豪气，",
        "霜寒一剑，",
        "清时功业，",
        "月满雕弓。",
        "年去年来成底事，",
        "已一半消磨成老翁。",
        "那堪更，",
        "病为城绕，",
        "愁作兵攻。",
        "无悰。",
        "慵语西风。",
        "正独倚危阑送塞鸿。",
        "道酒能消遣，",
        "酒因病减，",
        "歌能消遣，",
        "歌为愁浓。",
        "大造不将炉冶去，",
        "□万卷诗书宁愤穷。",
        "都休问，",
        "且试弹绿绮，",
        "闲和秋虫。"
      ]
    },
    {
      "_id": null,
      "Name": "满庭芳",
      "PoetId": "d1c392aef30e41bba393825fb46dc9e7",
      "PoetName": "李吕",
      "Form": "词",
      "Tags": [
        "宋代",
        "李吕"
      ],
      "Contents": [
        "光拂星榆，",
        "轮高金掌，",
        "暮烟飘尽澄空。",
        "素娥幽恨，",
        "霜艳洗铅红。",
        "醉把摩云妙手，",
        "教纤翳、不点青铜。",
        "知多少，",
        "天高露冷，",
        "争占九秋风。",
        "歌钟。",
        "邀胜侣，",
        "园攀琼树，",
        "帘卷珠宫。",
        "算庾楼吟赏，",
        "今古应同。",
        "多谢秦娥绝唱，",
        "声声为、飘入云中。",
        "留仙住，",
        "莫教清影，",
        "容易转梧桐。"
      ]
    },
    {
      "_id": null,
      "Name": "点绛唇",
      "PoetId": "d1c392aef30e41bba393825fb46dc9e7",
      "PoetName": "李吕",
      "Form": "词",
      "Tags": [
        "宋代",
        "李吕"
      ],
      "Contents": [
        "去岁天涯，",
        "一灯闲作幽窗伴。",
        "酒来须满。",
        "不待旁人劝。",
        "今岁天涯，",
        "又是年华晚。",
        "凄凉惯。",
        "问天不管。",
        "只我何曾管。"
      ]
    },
    {
      "_id": null,
      "Name": "调笑令",
      "PoetId": "d1c392aef30e41bba393825fb46dc9e7",
      "PoetName": "李吕",
      "Form": "词",
      "Tags": [
        "宋代",
        "李吕"
      ],
      "Contents": [
        "含怨。",
        "两颦浅。",
        "羽髻云鬟低玉燕。",
        "绿沈香底金鹅扇。",
        "隐隐花枝轻颤。",
        "当筵不放红云转。",
        "正是玉壶春满。"
      ]
    },
    {
      "_id": null,
      "Name": "醉落魄·一斛珠",
      "PoetId": "d1c392aef30e41bba393825fb46dc9e7",
      "PoetName": "李吕",
      "Form": "词",
      "Tags": [
        "宋代",
        "李吕"
      ],
      "Contents": [
        "休休莫莫。",
        "当年不负西湖约。",
        "一技初见横篱落。",
        "嚼蕊闻香，",
        "长是醉乡落魄。",
        "而今对酒空斟酌。",
        "老来多病情非昨。",
        "谁人伴我临东阁。",
        "冷淡吟怀，",
        "犹可追前作。"
      ]
    },
    {
      "_id": null,
      "Name": "青玉案",
      "PoetId": "d1c392aef30e41bba393825fb46dc9e7",
      "PoetName": "李吕",
      "Form": "词",
      "Tags": [
        "宋代",
        "李吕"
      ],
      "Contents": [
        "参横月落闻街鼓。",
        "指杨柳、天边路。",
        "冷澹梨花啼玉箸。",
        "五云芝检，",
        "八花砖影，",
        "稳上鳌头去。",
        "吹箫台冷秦云暮。",
        "玉勒嘶风弄娇步。",
        "四雁峰前凭尺素。",
        "壁尘香减，",
        "绮窗风静，",
        "记得题诗处。"
      ]
    },
    {
      "_id": null,
      "Name": "鹧鸪天",
      "PoetId": "d1c392aef30e41bba393825fb46dc9e7",
      "PoetName": "李吕",
      "Form": "七律",
      "Tags": [
        "宋代",
        "李吕"
      ],
      "Contents": [
        "甲帐春风肯见分。",
        "夜陪清梦当炉熏。",
        "寻香若傍阑干晓，",
        "定见堆红越鄂君。",
        "雕玉佩，",
        "郁金裙。",
        "凭谁书叶寄朝云。",
        "兰芽九畹虽清绝，",
        "也要芳心伴小醺。"
      ]
    }
  ]
}