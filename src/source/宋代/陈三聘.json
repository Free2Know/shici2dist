{
  "_id": "201a5c291f544066ab40bc56905258c3",
  "Name": "陈三聘",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "三登乐",
      "PoetId": "201a5c291f544066ab40bc56905258c3",
      "PoetName": "陈三聘",
      "Form": "词",
      "Tags": [
        "宋代",
        "陈三聘"
      ],
      "Contents": [
        "一品归来，",
        "强健日、小园幽圃。",
        "扁舟兴、恐天未许。",
        "想当年、持汉节，",
        "众齐咻楚。",
        "丹忠此日，",
        "盛名千古。",
        "掞词章、师海内，",
        "纬文经武。",
        "莫寒盟、故山旧侣。",
        "到鲈乡、还又是，",
        "秋风斜雨。",
        "鸣刀鲙雪，",
        "未应便去。"
      ]
    },
    {
      "_id": null,
      "Name": "临江仙",
      "PoetId": "201a5c291f544066ab40bc56905258c3",
      "PoetName": "陈三聘",
      "Form": "词",
      "Tags": [
        "宋代",
        "陈三聘"
      ],
      "Contents": [
        "白首故人重会面，",
        "论交尔汝忘形。",
        "从今心迹喜双清。",
        "飞鸿追往事，",
        "为蝶笑馀生。",
        "琥珀杯浓春正好，",
        "此怀端为君倾。",
        "旧时猿鹤敢寒盟。",
        "鸠居从拙计，",
        "鹏翼任高程。"
      ]
    },
    {
      "_id": null,
      "Name": "减字木兰花",
      "PoetId": "201a5c291f544066ab40bc56905258c3",
      "PoetName": "陈三聘",
      "Form": "词",
      "Tags": [
        "宋代",
        "陈三聘"
      ],
      "Contents": [
        "先生困熟。",
        "万卷书中聊托宿。",
        "似怯清寒。",
        "更爇都梁向博山。",
        "游仙梦杳。",
        "啼鸟声中春又晓。",
        "未著乌纱。",
        "独坐溪亭数落花。"
      ]
    },
    {
      "_id": null,
      "Name": "千秋岁",
      "PoetId": "201a5c291f544066ab40bc56905258c3",
      "PoetName": "陈三聘",
      "Form": "词",
      "Tags": [
        "宋代",
        "陈三聘"
      ],
      "Contents": [
        "当年渔隐，",
        "路转桃溪汇。",
        "流水下，",
        "青山外。",
        "客行花径曲，",
        "月上松门对。",
        "撑艇子，",
        "雪中蓑笠亲曾载。",
        "老去谁倾盖。",
        "腰瘦频移带。",
        "人健否，",
        "花仍在。",
        "明年春更好，",
        "来向花前醉。",
        "青鬓改，",
        "恁时难拼千金买。"
      ]
    },
    {
      "_id": null,
      "Name": "南柯子·南歌子",
      "PoetId": "201a5c291f544066ab40bc56905258c3",
      "PoetName": "陈三聘",
      "Form": "词",
      "Tags": [
        "宋代",
        "陈三聘"
      ],
      "Contents": [
        "月傍云头吐，",
        "风将雨脚吹。",
        "夜深乌鹊向南飞。",
        "应是星娥颦恨、入双眉。",
        "旧怨垂千古，",
        "新欢只片时。",
        "一年屈指数佳期。",
        "到得佳期别了、又相思。"
      ]
    },
    {
      "_id": null,
      "Name": "卜算子",
      "PoetId": "201a5c291f544066ab40bc56905258c3",
      "PoetName": "陈三聘",
      "Form": "词",
      "Tags": [
        "宋代",
        "陈三聘"
      ],
      "Contents": [
        "雪後竹枝风，",
        "醉梦风吹醒。",
        "瘦立寒阶满地春，",
        "淡月梅花影。",
        "门外辘轳寒，",
        "晓汲喧金井。",
        "长笛何人更倚楼，",
        "玉指风前冷。"
      ]
    },
    {
      "_id": null,
      "Name": "好事近",
      "PoetId": "201a5c291f544066ab40bc56905258c3",
      "PoetName": "陈三聘",
      "Form": "词",
      "Tags": [
        "宋代",
        "陈三聘"
      ],
      "Contents": [
        "枝上几多春，",
        "数点不融香雪。",
        "纵有笔头千字，",
        "也难夸清绝。",
        "艳桃秾李敢争妍，",
        "清怨笛中咽。",
        "试策短筇溪上，",
        "看影浮波月。"
      ]
    },
    {
      "_id": null,
      "Name": "如梦令",
      "PoetId": "201a5c291f544066ab40bc56905258c3",
      "PoetName": "陈三聘",
      "Form": "词",
      "Tags": [
        "宋代",
        "陈三聘"
      ],
      "Contents": [
        "珍重故人相许。",
        "来向水亭幽处。",
        "文字间金钗，",
        "消尽晚天微暑。",
        "无雨。",
        "无雨。",
        "不比寻常端午。"
      ]
    },
    {
      "_id": null,
      "Name": "宜男草",
      "PoetId": "201a5c291f544066ab40bc56905258c3",
      "PoetName": "陈三聘",
      "Form": "未知",
      "Tags": [
        "宋代",
        "陈三聘"
      ],
      "Contents": [
        "绿水黏天净无浪。",
        "转东风、縠纹微涨。",
        "个中趣、莫遣人知，",
        "容我日日、扁舟独往。",
        "平生书癖已无恙。",
        "解名缰、更逃羁网。",
        "春近也、梅柳频看，",
        "枝上玉蕊、金丝暗长。"
      ]
    },
    {
      "_id": null,
      "Name": "念奴娇",
      "PoetId": "201a5c291f544066ab40bc56905258c3",
      "PoetName": "陈三聘",
      "Form": "词",
      "Tags": [
        "宋代",
        "陈三聘"
      ],
      "Contents": [
        "扁舟此计，",
        "问当年、谁与寻盟鸥鸟。",
        "许国勋名彝鼎在，",
        "风月不妨吟笑。",
        "碧草台边，",
        "红云溪上，",
        "寿杖扶诗老。",
        "水浮天处，",
        "未应俗驾曾到。",
        "盛事埒美知章，",
        "鉴湖君赐，",
        "宸翰今题号。",
        "指点飞烟轻霭外，",
        "有路直通仙岛。",
        "蓑笠渔船，",
        "琴书客坐，",
        "清夜尊罍倒。",
        "未须归去，",
        "片蟾初上林表。"
      ]
    },
    {
      "_id": null,
      "Name": "惜分飞",
      "PoetId": "201a5c291f544066ab40bc56905258c3",
      "PoetName": "陈三聘",
      "Form": "词",
      "Tags": [
        "宋代",
        "陈三聘"
      ],
      "Contents": [
        "莫唱骊驹容首聚。",
        "花径重来微步。",
        "从此朝天去。",
        "故山怨鹤栖猿侣。",
        "试卜西园春在否。",
        "无奈濛濛细雨。",
        "明日长亭路。",
        "断魂芳草人何处。"
      ]
    },
    {
      "_id": null,
      "Name": "朝中措",
      "PoetId": "201a5c291f544066ab40bc56905258c3",
      "PoetName": "陈三聘",
      "Form": "词",
      "Tags": [
        "宋代",
        "陈三聘"
      ],
      "Contents": [
        "去年曾醉杏花坊。",
        "柳色间轻黄。",
        "重觅旧时行迹，",
        "春风满路梅香。",
        "平沙岸草，",
        "夫差故国，",
        "知是吾乡。",
        "梦断数声柔橹，",
        "只应已过横塘。"
      ]
    },
    {
      "_id": null,
      "Name": "梦玉人引",
      "PoetId": "201a5c291f544066ab40bc56905258c3",
      "PoetName": "陈三聘",
      "Form": "词",
      "Tags": [
        "宋代",
        "陈三聘"
      ],
      "Contents": [
        "别来何处，",
        "酒醒後，",
        "梦难觅。",
        "晚日溪亭，",
        "清晓便挂帆席。",
        "满载离愁，",
        "指去程、还作江南行客。",
        "目断层城，",
        "数迢迢山驿。",
        "素巾空染，",
        "泪痕斑、应是暗中滴。",
        "记得轻分，",
        "玉箫犹自凄咽。",
        "昨夜东风，",
        "梅柳惊春色。",
        "料伊也、没心情，",
        "过却好天良夕。"
      ]
    },
    {
      "_id": null,
      "Name": "水调歌头",
      "PoetId": "201a5c291f544066ab40bc56905258c3",
      "PoetName": "陈三聘",
      "Form": "词",
      "Tags": [
        "宋代",
        "陈三聘"
      ],
      "Contents": [
        "玉鉴十分满，",
        "清露一年秋。",
        "漂流踪迹，",
        "谁念楚尾与吴头。",
        "此夜刮明尘眼。",
        "望极好张诗胆。",
        "何处有高楼。",
        "浩荡银潢冷，",
        "缥缈白云浮。",
        "笑劳生，",
        "难坎止，",
        "亦乘流。",
        "阑干拍碎，",
        "清夜起舞不胜愁。",
        "万里关河依旧。",
        "一寸功名乌有。",
        "清泪滴衣裘。",
        "老去心空在，",
        "归梦绕苹洲。"
      ]
    },
    {
      "_id": null,
      "Name": "浣溪沙",
      "PoetId": "201a5c291f544066ab40bc56905258c3",
      "PoetName": "陈三聘",
      "Form": "五律",
      "Tags": [
        "宋代",
        "陈三聘"
      ],
      "Contents": [
        "帘押低垂月影疏。",
        "梅枝和雪玉相扶。",
        "儿家春信入来无。",
        "半坠宝钗慵览镜，",
        "任偏罗髻却拈书。",
        "琴心谁与问相如。"
      ]
    },
    {
      "_id": null,
      "Name": "浪淘沙",
      "PoetId": "201a5c291f544066ab40bc56905258c3",
      "PoetName": "陈三聘",
      "Form": "七律",
      "Tags": [
        "宋代",
        "陈三聘"
      ],
      "Contents": [
        "风雨晚春天。",
        "芳兴慵悭。",
        "浅红稠绿满园间。",
        "独有梨花三四朵，",
        "留住春寒。",
        "年少跃金鞍。",
        "咫尺关山。",
        "倦飞如我已知还。",
        "洒向东风千点泪，",
        "衣上重看。"
      ]
    },
    {
      "_id": null,
      "Name": "满江红",
      "PoetId": "201a5c291f544066ab40bc56905258c3",
      "PoetName": "陈三聘",
      "Form": "词",
      "Tags": [
        "宋代",
        "陈三聘"
      ],
      "Contents": [
        "绀縠浮空，",
        "山拥髻、晚来风急。",
        "吹骤雨、藕花千柄，",
        "艳妆新浥。",
        "窥鉴粉光犹有泪，",
        "凌波罗袜何曾湿。",
        "讶汉宫、朝罢玉皇归，",
        "凝情立。",
        "尊前恨，",
        "歌三叠。",
        "身外事，",
        "轻飞叶。",
        "怅当年空击，",
        "誓江孤楫。",
        "云色远连平野尽，",
        "夕阳偏傍疏林入。",
        "看月明、冷浸碧琉璃，",
        "君须吸。"
      ]
    },
    {
      "_id": null,
      "Name": "秦楼月·忆秦娥",
      "PoetId": "201a5c291f544066ab40bc56905258c3",
      "PoetName": "陈三聘",
      "Form": "未知",
      "Tags": [
        "宋代",
        "陈三聘"
      ],
      "Contents": [
        "青楼缺。",
        "楼心人待黄昏月。",
        "黄昏月。",
        "入帘无奈，",
        "柳绵吹雪。",
        "谁人弄笛声呜咽。",
        "伤春未解丁香结。",
        "丁香结。",
        "鳞鸿何处，",
        "路遥江阔。"
      ]
    },
    {
      "_id": null,
      "Name": "菩萨蛮",
      "PoetId": "201a5c291f544066ab40bc56905258c3",
      "PoetName": "陈三聘",
      "Form": "词",
      "Tags": [
        "宋代",
        "陈三聘"
      ],
      "Contents": [
        "筇枝探得梅开了。",
        "青鞋渐踏江头草。",
        "日日作东风。",
        "海棠相次红。",
        "离多良会少。",
        "此计应须早。",
        "莫待作行人。",
        "却将愁送春。"
      ]
    },
    {
      "_id": null,
      "Name": "虞美人",
      "PoetId": "201a5c291f544066ab40bc56905258c3",
      "PoetName": "陈三聘",
      "Form": "词",
      "Tags": [
        "宋代",
        "陈三聘"
      ],
      "Contents": [
        "融融睡觉东风息。",
        "行到溪亭侧。",
        "一枝梅玉似人人。",
        "索笑依然消瘦、不禁春。",
        "相逢试问情多少。",
        "应怪山翁老。",
        "翠罗高护结花邻。",
        "一任馀芳争学、捧心颦。"
      ]
    },
    {
      "_id": null,
      "Name": "蝶恋花",
      "PoetId": "201a5c291f544066ab40bc56905258c3",
      "PoetName": "陈三聘",
      "Form": "词",
      "Tags": [
        "宋代",
        "陈三聘"
      ],
      "Contents": [
        "阊阖城西山四面。",
        "鸭绿鳞鳞，",
        "轻拍横塘岸。",
        "一阵东风羊角转。",
        "望中已觉孤帆远。",
        "独恨寻芳来较晚。",
        "柘老桑稠，",
        "农务村村遍。",
        "山鸟劝酤官酒贱。",
        "炊烟深巷听缫茧。"
      ]
    },
    {
      "_id": null,
      "Name": "西江月",
      "PoetId": "201a5c291f544066ab40bc56905258c3",
      "PoetName": "陈三聘",
      "Form": "词",
      "Tags": [
        "宋代",
        "陈三聘"
      ],
      "Contents": [
        "诗眼曾逢花面，",
        "画图还识春娇。",
        "当年风格太妖饶。",
        "粉腻酥柔更好。",
        "酒晕不温香脸，",
        "玉慵犹怯轻绡。",
        "春风别後又秋高。",
        "再见只应人老。"
      ]
    },
    {
      "_id": null,
      "Name": "鹊桥仙",
      "PoetId": "201a5c291f544066ab40bc56905258c3",
      "PoetName": "陈三聘",
      "Form": "词",
      "Tags": [
        "宋代",
        "陈三聘"
      ],
      "Contents": [
        "银潢仙仗，",
        "离多会少，",
        "朝暮世情休妒。",
        "夜深风露洒然秋，",
        "又莫是、轻分泪雨。",
        "云收雾散，",
        "漏残更尽，",
        "遥想双星情绪。",
        "凭谁批敕诉天公，",
        "待留住、今宵休去。"
      ]
    },
    {
      "_id": null,
      "Name": "鹧鸪天",
      "PoetId": "201a5c291f544066ab40bc56905258c3",
      "PoetName": "陈三聘",
      "Form": "七律",
      "Tags": [
        "宋代",
        "陈三聘"
      ],
      "Contents": [
        "翦碎霜绡巧作团。",
        "玉纤特地破朝寒。",
        "疏花好向钗横见，",
        "瘦影难敲月堕看。",
        "将旧恨，",
        "入眉弯。",
        "不须多样缕金旛。",
        "当时千点东风泪，",
        "怪见妆成粉未乾。"
      ]
    }
  ]
}