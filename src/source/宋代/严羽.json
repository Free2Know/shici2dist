{
  "_id": "4960a4b107b149538a5ca228fde711b4",
  "Name": "严羽",
  "Description": "严羽，字丹邱，一字仪卿，号沧浪逋客，邵武（今属福建）人。著有《沧浪诗话》。",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "沁园春",
      "PoetId": "4960a4b107b149538a5ca228fde711b4",
      "PoetName": "严羽",
      "Form": "词",
      "Tags": [
        "宋代",
        "严羽"
      ],
      "Contents": [
        "问讯溪庄，",
        "景如之何，",
        "吾为平章。",
        "自月湖不见，",
        "江山零落，",
        "骊塘去後，",
        "烟月凄凉。",
        "有老先生，",
        "如梅峰者，",
        "健笔纵横为发扬。",
        "还添得，",
        "石屏诗句，",
        "一段风光。",
        "主人雅兴徜徉。",
        "每携客临流泛羽觞。",
        "想归来松菊，",
        "小烦管领，",
        "同盟鸥鹭，",
        "未许相忘。",
        "我道其间，",
        "如斯人物，",
        "只合盛之白玉堂。",
        "还须把，",
        "扁舟借我，",
        "散发沧浪。"
      ]
    },
    {
      "_id": null,
      "Name": "满江红",
      "PoetId": "4960a4b107b149538a5ca228fde711b4",
      "PoetName": "严羽",
      "Form": "词",
      "Tags": [
        "宋代",
        "严羽"
      ],
      "Contents": [
        "日近觚棱，",
        "秋渐满、蓬莱双阙。",
        "正钱塘江上，",
        "潮头如雪。",
        "把酒送君天上去，",
        "琼琚玉珮鹓鸿列。",
        "丈夫儿、富贵等浮云，",
        "看名节。",
        "天下事，",
        "吾能说；",
        "今老矣，",
        "空凝绝。",
        "对西风慷慨，",
        "唾壶歌缺。",
        "不洒世间儿女泪，",
        "难堪亲友中年别。",
        "问相思、他日镜中看，",
        "萧萧发。"
      ]
    }
  ]
}