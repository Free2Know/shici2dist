{
  "_id": "959e576f6f3d43f59c0b00637b87dcb8",
  "Name": "彭元逊",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "临江仙",
      "PoetId": "959e576f6f3d43f59c0b00637b87dcb8",
      "PoetName": "彭元逊",
      "Form": "词",
      "Tags": [
        "宋代",
        "彭元逊"
      ],
      "Contents": [
        "红袖乌丝失酒，",
        "金钗银烛销春。",
        "柳边桃下复清晨。",
        "帽风回马旋，",
        "扇雨拂花情。",
        "白帝空惊旧曲，",
        "阳关只梦行人。",
        "碧云何处认芳尘。",
        "紫荆花作荚，",
        "青杏核生仁。"
      ]
    },
    {
      "_id": null,
      "Name": "六丑",
      "PoetId": "959e576f6f3d43f59c0b00637b87dcb8",
      "PoetName": "彭元逊",
      "Form": "词",
      "Tags": [
        "宋代",
        "彭元逊"
      ],
      "Contents": [
        "似东风老大，",
        "那复有、当时风气。",
        "有情不收，",
        "江山身是寄。",
        "浩荡何世。",
        "但忆临官道，",
        "暂来不住，",
        "便出门千里。",
        "痴心指望回风坠。",
        "扇底相逢，",
        "钗头微缀。",
        "他家万条千缕，",
        "解遮亭障驿，",
        "不隔江水。",
        "瓜洲曾舣，",
        "等行人岁岁。",
        "日下长秋，",
        "城乌夜起。",
        "帐庐好在春睡。",
        "共飞归湖上，",
        "草青无地。",
        "愔愔雨、春心如腻。",
        "欲待化、丰乐楼前，",
        "青门都废。",
        "何人念、流落无几。",
        "点点抟作，",
        "雪绵松润，",
        "为君裛泪。"
      ]
    },
    {
      "_id": null,
      "Name": "如梦令",
      "PoetId": "959e576f6f3d43f59c0b00637b87dcb8",
      "PoetName": "彭元逊",
      "Form": "词",
      "Tags": [
        "宋代",
        "彭元逊"
      ],
      "Contents": [
        "今夜故人独宿。",
        "小雨梨花当屋。",
        "犹有未残枝，",
        "轻脆不堪人触。",
        "休触。",
        "休触。",
        "憔悴怕惊郎目。"
      ]
    },
    {
      "_id": null,
      "Name": "子夜歌",
      "PoetId": "959e576f6f3d43f59c0b00637b87dcb8",
      "PoetName": "彭元逊",
      "Form": "词",
      "Tags": [
        "宋代",
        "彭元逊"
      ],
      "Contents": [
        "视春衫、箧中半在，",
        "浥浥酒痕花露。",
        "恨桃李、如风过尽，",
        "梦里故人成雾。",
        "临颍美人，",
        "秦川公子，",
        "晚共何人语。",
        "对人家、花草池台，",
        "回首故园咫尺，",
        "未成归去。",
        "昨宵听、危弦急管，",
        "酒醒不知何处。",
        "飘泊情多，",
        "衰迟感易，",
        "无限堪怜许。",
        "似尊前眼底，",
        "红颜消几寒暑。",
        "年少风流，",
        "未谙春事，",
        "追与东风赋。",
        "待他年、君老巴山，",
        "共君听雨。"
      ]
    },
    {
      "_id": null,
      "Name": "徵招",
      "PoetId": "959e576f6f3d43f59c0b00637b87dcb8",
      "PoetName": "彭元逊",
      "Form": "未知",
      "Tags": [
        "宋代",
        "彭元逊"
      ],
      "Contents": [
        "人间无欠秋风处，",
        "偏到霜痕月杪。",
        "风雨船篷，",
        "日夜风波未了。",
        "忽潮生海立，",
        "又天阔、江清欲晓。",
        "孤迥幽深，",
        "激扬悲壮，",
        "浮沈浩渺。",
        "行路古来难，",
        "貂裘敞、匹马关山人老。",
        "锦字未成，",
        "寒到君边书到否。",
        "倚门回首，",
        "儿女灯前娭笑。",
        "早斟酌、万里封侯，",
        "镜迟霜照。"
      ]
    },
    {
      "_id": null,
      "Name": "忆旧游",
      "PoetId": "959e576f6f3d43f59c0b00637b87dcb8",
      "PoetName": "彭元逊",
      "Form": "词",
      "Tags": [
        "宋代",
        "彭元逊"
      ],
      "Contents": [
        "记新楼试酒，",
        "上客回车，",
        "初识能歌。",
        "几许怜才意，",
        "觉援琴意动，",
        "授简情多。",
        "青鸾昼下缥缈，",
        "烟雾隔轻罗。",
        "还自有人猜，",
        "素巾承汗，",
        "微影双蛾。",
        "西陂千树雪，",
        "欲绝世乘风，",
        "下照沧波。",
        "怪倚春憔悴，",
        "扁舟月上，",
        "草草相过。",
        "少年翰墨相误，",
        "幽恨愧星河。",
        "谁为语伶玄，",
        "秋风并冷双燕窠。"
      ]
    },
    {
      "_id": null,
      "Name": "月下笛",
      "PoetId": "959e576f6f3d43f59c0b00637b87dcb8",
      "PoetName": "彭元逊",
      "Form": "词",
      "Tags": [
        "宋代",
        "彭元逊"
      ],
      "Contents": [
        "江上行人，",
        "竹间茅屋，",
        "下临深窈。",
        "春风袅袅，",
        "翠鬟窥树犹小。",
        "遥迎近倚，",
        "归还愿、分付横枝未了。",
        "扁舟却去，",
        "中流回首，",
        "惊散飞鸟。",
        "重踏新亭屐齿，",
        "耿山抱孤城，",
        "月来华表。",
        "鸡听人语，",
        "隔江相伴歌笑。",
        "壮游历历，",
        "同高李、未拟诗成草草。",
        "长桥外，",
        "有醒人吹笛，",
        "并在霜晓。"
      ]
    },
    {
      "_id": null,
      "Name": "满江红",
      "PoetId": "959e576f6f3d43f59c0b00637b87dcb8",
      "PoetName": "彭元逊",
      "Form": "词",
      "Tags": [
        "宋代",
        "彭元逊"
      ],
      "Contents": [
        "翠袖馀寒，",
        "早添得、铢衣几重。",
        "何须怪、妍华都谢，",
        "更为谁容。",
        "衔尽吴花成鹿苑，",
        "人间不恨雨和风。",
        "便一枝、流落到人家，",
        "清泪红。",
        "山雾湿，",
        "倚熏笼。",
        "垂ぢ叶，",
        "鬓酥融。",
        "恨宫云一朵，",
        "飞过空同。",
        "白日长闲青鸟在，",
        "杨家花落白苹中。",
        "问故人、忍更负东风，",
        "尊酒空。"
      ]
    },
    {
      "_id": null,
      "Name": "玉女迎春慢·玉女迎春",
      "PoetId": "959e576f6f3d43f59c0b00637b87dcb8",
      "PoetName": "彭元逊",
      "Form": "词",
      "Tags": [
        "宋代",
        "彭元逊"
      ],
      "Contents": [
        "浅入新年，",
        "逢人日、拂拂淡烟无雨。",
        "叶底妖禽自语。",
        "小啄幽香还吐。",
        "东风辛苦，",
        "便怕有、踏青人误。",
        "清明寒食，",
        "消得渡江，",
        "黄翠千缕。",
        "看临小帖宜春，",
        "填轻晕湿，",
        "碧花生雾。",
        "为说钗头袅袅，",
        "系著轻盈不住。",
        "问郎留否。",
        "似昨夜、教成鹦鹉。",
        "走马章台，",
        "忆得画眉归去。"
      ]
    },
    {
      "_id": null,
      "Name": "瑞鹧鸪",
      "PoetId": "959e576f6f3d43f59c0b00637b87dcb8",
      "PoetName": "彭元逊",
      "Form": "七律",
      "Tags": [
        "宋代",
        "彭元逊"
      ],
      "Contents": [
        "背人西去一莺啼。",
        "拍手还惊百舌飞。",
        "浅雨微寒春有思，",
        "宿妆残酒欲忺时。",
        "鵁鶄浪起蒲茸暖，",
        "翡翠风来柳絮低。",
        "故遣苍头寻杏子，",
        "凭肩小语只心知。"
      ]
    },
    {
      "_id": null,
      "Name": "生查子",
      "PoetId": "959e576f6f3d43f59c0b00637b87dcb8",
      "PoetName": "彭元逊",
      "Form": "五律",
      "Tags": [
        "宋代",
        "彭元逊"
      ],
      "Contents": [
        "痴多故恼人，",
        "妆晚翻嫌趣。",
        "只为眼波长，",
        "嗔笑娇难触。",
        "春心不肯深，",
        "春睡何曾足。",
        "莫待柳花飞，",
        "飞去无拘束。"
      ]
    },
    {
      "_id": null,
      "Name": "菩萨蛮",
      "PoetId": "959e576f6f3d43f59c0b00637b87dcb8",
      "PoetName": "彭元逊",
      "Form": "词",
      "Tags": [
        "宋代",
        "彭元逊"
      ],
      "Contents": [
        "玉蛇踯躅流光卷。",
        "连珠合沓帘波远。",
        "花动见鱼行。",
        "红裳眩欲倾。",
        "人来惊翡翠。",
        "小鸭惊还睡。",
        "两岸绿阴生。",
        "修廊时听莺。"
      ]
    },
    {
      "_id": null,
      "Name": "蝶恋花",
      "PoetId": "959e576f6f3d43f59c0b00637b87dcb8",
      "PoetName": "彭元逊",
      "Form": "词",
      "Tags": [
        "宋代",
        "彭元逊"
      ],
      "Contents": [
        "日晚游人酥粉涴。",
        "四雨亭前，",
        "面面看花坐。",
        "扇拂游蜂青杏堕。",
        "新红一路秋千过。",
        "帘外清歌帘底和。",
        "自理琵琶，",
        "不用笙簧佐。",
        "八摺香罗馀碧唾。",
        "路花点笔轻题破。"
      ]
    },
    {
      "_id": null,
      "Name": "解佩环·疏影",
      "PoetId": "959e576f6f3d43f59c0b00637b87dcb8",
      "PoetName": "彭元逊",
      "Form": "词",
      "Tags": [
        "宋代",
        "彭元逊"
      ],
      "Contents": [
        "江空不渡，",
        "恨蘼芜杜若，",
        "零落无数。",
        "远道荒寒，",
        "婉娩流年，",
        "望望美人迟暮。",
        "风烟雨雪阴晴晚，",
        "更何须，",
        "春风千树。",
        "尽孤城、落木萧萧，",
        "日夜江声流去。",
        "日晏山深闻笛，",
        "恐他年流落，",
        "与子同赋。",
        "事阔心违，",
        "交淡媒劳，",
        "蔓草沾衣多露。",
        "汀洲窈窕馀醒寐，",
        "遗珮浮沈沣浦。",
        "有白鸥淡月，",
        "微波寄语，",
        "逍遥容与。"
      ]
    },
    {
      "_id": null,
      "Name": "谒金门",
      "PoetId": "959e576f6f3d43f59c0b00637b87dcb8",
      "PoetName": "彭元逊",
      "Form": "词",
      "Tags": [
        "宋代",
        "彭元逊"
      ],
      "Contents": [
        "春一点。",
        "透得酥温玉软。",
        "唇晕睡花连袖染。",
        "嫣红惊绝艳。",
        "日暮飞红扑脸。",
        "翠被夜寒波颭。",
        "梦断锦茵成堕靥。",
        "宫廊微月转。"
      ]
    },
    {
      "_id": null,
      "Name": "隔浦莲近·隔浦莲近拍",
      "PoetId": "959e576f6f3d43f59c0b00637b87dcb8",
      "PoetName": "彭元逊",
      "Form": "词",
      "Tags": [
        "宋代",
        "彭元逊"
      ],
      "Contents": [
        "夜寒晴早人起。",
        "见柳知新翠。",
        "撼树试花意。",
        "两蜂狂救堕蕊。",
        "见著羞懒避。",
        "春都在，",
        "时节到愁地。",
        "屏间字。",
        "香痕半掏，",
        "误期一一曾记。",
        "朱弦谩锁，",
        "不会近番慵脆。",
        "强踏秋千似醉里。",
        "扶下，",
        "眼花跕跕飞坠。"
      ]
    }
  ]
}