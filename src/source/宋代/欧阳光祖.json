{
  "_id": "de476949a62c4160b12b706ae9b79028",
  "Name": "欧阳光祖",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "满江红",
      "PoetId": "de476949a62c4160b12b706ae9b79028",
      "PoetName": "欧阳光祖",
      "Form": "词",
      "Tags": [
        "宋代",
        "欧阳光祖"
      ],
      "Contents": [
        "恰则元宵，",
        "灿万灯、星球如昼。",
        "春乍暖、化工未放，",
        "十分花柳。",
        "和气并随灯夕至，",
        "一时锺作人间秀。",
        "问烟霄、直上舌含香，",
        "文摛绣。",
        "命世杰，",
        "调元手。",
        "荆楚地，",
        "淹留久。",
        "看日边追诏，",
        "印垂金斗。",
        "翠竹苍松身逾健，",
        "蛾儿雪竹人如旧。",
        "愿湘江、卷入玉壶中，",
        "为公寿。"
      ]
    },
    {
      "_id": null,
      "Name": "瑞鹤仙",
      "PoetId": "de476949a62c4160b12b706ae9b79028",
      "PoetName": "欧阳光祖",
      "Form": "词",
      "Tags": [
        "宋代",
        "欧阳光祖"
      ],
      "Contents": [
        "得毛韩经学。",
        "振祖风，",
        "挺挺凌烟勋业。",
        "文章世为甲。",
        "果妙龄秀发，",
        "荐膺衡鹗。",
        "名登雁塔。",
        "访梅仙，",
        "种河阳桃李，",
        "从兹两绾铜符，",
        "多少吏民欢洽。",
        "庆惬。",
        "归来整顿，",
        "松竹笑傲，",
        "武夷溪壑。",
        "韶光恰匝。",
        "清明过了旬浃。",
        "喜当初度日。",
        "称觞春酒，",
        "一饮红生双颊。",
        "愿儿孙，",
        "世袭簪缨，",
        "代常不乏。"
      ]
    }
  ]
}