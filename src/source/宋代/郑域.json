{
  "_id": "1b563820df04423ebcde0373aeac2b47",
  "Name": "郑域",
  "Description": "郑域，字中卿，号松窗，三山（今福建福州）人。淳熙十一年（1184）进士。著有《燕谷剽闻》（不传）、《松窗词》。",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "念奴娇",
      "PoetId": "1b563820df04423ebcde0373aeac2b47",
      "PoetName": "郑域",
      "Form": "词",
      "Tags": [
        "宋代",
        "郑域"
      ],
      "Contents": [
        "东陵美景，",
        "有轻烟和月，",
        "斜风吹雨。",
        "一体龙须随地转，",
        "不学松萝儿女。",
        "结就员青，",
        "收来掌握，",
        "犹带金盘露。",
        "拍浮金井，",
        "水花零乱飞舞。",
        "谁信六月飘霜，",
        "破开落刃，",
        "散银丝金缕。",
        "冷碧凄香萦齿颊，",
        "洗我尘襟烦暑。",
        "杜老吟诗，",
        "已公留客，",
        "此兴无今古。",
        "安期非诞，",
        "世间有枣如许。"
      ]
    },
    {
      "_id": null,
      "Name": "昭君怨",
      "PoetId": "1b563820df04423ebcde0373aeac2b47",
      "PoetName": "郑域",
      "Form": "五律",
      "Tags": [
        "宋代",
        "郑域"
      ],
      "Contents": [
        "道是花来春未，",
        "道是雪来香异。",
        "竹外一枝斜，",
        "野人家。",
        "冷落竹篱茅舍，",
        "富贵玉堂琼榭。",
        "两地不同栽，",
        "一般开。"
      ]
    },
    {
      "_id": null,
      "Name": "桃源忆故人",
      "PoetId": "1b563820df04423ebcde0373aeac2b47",
      "PoetName": "郑域",
      "Form": "词",
      "Tags": [
        "宋代",
        "郑域"
      ],
      "Contents": [
        "东风料峭寒吹面。",
        "低下绣帘休卷。",
        "憔悴怕他春见。",
        "一任莺花怨。",
        "新愁不受诗排遣。",
        "尘满玉毫金砚。",
        "若问此愁深浅。",
        "天阔浮云远。"
      ]
    },
    {
      "_id": null,
      "Name": "浣溪沙",
      "PoetId": "1b563820df04423ebcde0373aeac2b47",
      "PoetName": "郑域",
      "Form": "五律",
      "Tags": [
        "宋代",
        "郑域"
      ],
      "Contents": [
        "酒薄愁浓醉不成。",
        "夜长敧枕数残更。",
        "嫩寒时节过烧灯。",
        "已自孤鸾羞对镜，",
        "未能双凤怕闻笙。",
        "莫教吹作别离声。"
      ]
    },
    {
      "_id": null,
      "Name": "画堂春",
      "PoetId": "1b563820df04423ebcde0373aeac2b47",
      "PoetName": "郑域",
      "Form": "词",
      "Tags": [
        "宋代",
        "郑域"
      ],
      "Contents": [
        "东风吹雨破花悭。",
        "客毡晓梦生寒。",
        "有人斜倚小屏山。",
        "蹙损眉弯。",
        "合是一钗双燕，",
        "却成两镜孤鸾。",
        "暮云修竹泪留残。",
        "翠袖凝斑。"
      ]
    }
  ]
}