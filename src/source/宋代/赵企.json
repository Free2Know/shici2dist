{
  "_id": "c1a8755b5e2846fc9ebaf805945a1713",
  "Name": "赵企",
  "Description": "赵企（？-？） 字循道，南陵（在今安徽）人。神宗朝举进士。大观年间，宰绩溪。《全宋词》存其词两首。",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "失调名",
      "PoetId": "c1a8755b5e2846fc9ebaf805945a1713",
      "PoetName": "赵企",
      "Form": "未知",
      "Tags": [
        "宋代",
        "赵企"
      ],
      "Contents": [
        "闻道南丹风土美。",
        "流出溅溅五溪水。",
        "威仪尽识汉君臣，",
        "衣冠已变□番子。",
        "凯歌还、欢声载路。",
        "一曲春风里。",
        "不日万年觞，",
        "猺人北面朝天子。"
      ]
    },
    {
      "_id": null,
      "Name": "感皇恩",
      "PoetId": "c1a8755b5e2846fc9ebaf805945a1713",
      "PoetName": "赵企",
      "Form": "词",
      "Tags": [
        "宋代",
        "赵企"
      ],
      "Contents": [
        "骑马踏红尘，",
        "长安重到。",
        "人面依前似花好。",
        "旧欢才展，",
        "又被新愁分了。",
        "未成云雨梦，",
        "巫山晓。",
        "千里断肠，",
        "关山古道。",
        "回首高城似天杳。",
        "满怀离恨，",
        "付与落花啼鸟。",
        "故人何处也，",
        "青春老。"
      ]
    }
  ]
}