{
  "_id": "3bc2f06815ad4a8f8d75d598e19789ce",
  "Name": "江开",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "杏花天",
      "PoetId": "3bc2f06815ad4a8f8d75d598e19789ce",
      "PoetName": "江开",
      "Form": "词",
      "Tags": [
        "宋代",
        "江开"
      ],
      "Contents": [
        "谢娘庭院通芳径。",
        "四无人、花梢转影。",
        "几番心事无凭准。",
        "等得青春过尽。",
        "秋千下、佳期又近。",
        "算毕竟、沉吟未稳。",
        "不成又是教人恨。",
        "待倩杨花去问。"
      ]
    },
    {
      "_id": null,
      "Name": "浣溪沙",
      "PoetId": "3bc2f06815ad4a8f8d75d598e19789ce",
      "PoetName": "江开",
      "Form": "五律",
      "Tags": [
        "宋代",
        "江开"
      ],
      "Contents": [
        "手拈花枝忆小苹。",
        "绿窗空锁旧时春。",
        "满楼飞絮一筝尘。",
        "素约未传双燕语，",
        "离愁还入卖花声。",
        "十分春事倩行云。"
      ]
    },
    {
      "_id": null,
      "Name": "玉楼春",
      "PoetId": "3bc2f06815ad4a8f8d75d598e19789ce",
      "PoetName": "江开",
      "Form": "七律",
      "Tags": [
        "宋代",
        "江开"
      ],
      "Contents": [
        "风前帘幕沾飞絮。",
        "家在垂杨深处住。",
        "倚楼无语忆郎时，",
        "恰是去年今日去。",
        "帝城箫鼓青春暮。",
        "应有多情游治处。",
        "争知日日小阑干，",
        "望断斜阳芳草路。"
      ]
    },
    {
      "_id": null,
      "Name": "菩萨蛮",
      "PoetId": "3bc2f06815ad4a8f8d75d598e19789ce",
      "PoetName": "江开",
      "Form": "词",
      "Tags": [
        "宋代",
        "江开"
      ],
      "Contents": [
        "春时江上廉纤雨。",
        "张帆打鼓开船去。",
        "秋晚恰归来。",
        "看看船又开。",
        "嫁郎如未嫁。",
        "长是凄凉夜。",
        "情少利心多。",
        "郎如年少何。"
      ]
    }
  ]
}