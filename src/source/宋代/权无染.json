{
  "_id": "c25829617376486a9a2de8a454e6d7c0",
  "Name": "权无染",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "乌夜啼",
      "PoetId": "c25829617376486a9a2de8a454e6d7c0",
      "PoetName": "权无染",
      "Form": "词",
      "Tags": [
        "宋代",
        "权无染"
      ],
      "Contents": [
        "洗尽铅华污，",
        "玉颜自发轻红。",
        "无言雪月黄昏後，",
        "别是个丰容。",
        "骨瘦难禁消瘦，",
        "香寒不并芳秾。",
        "与君高却看花眼，",
        "红紫谩春风。"
      ]
    },
    {
      "_id": null,
      "Name": "凤凰台忆吹箫·凤凰台上忆吹箫",
      "PoetId": "c25829617376486a9a2de8a454e6d7c0",
      "PoetName": "权无染",
      "Form": "未知",
      "Tags": [
        "宋代",
        "权无染"
      ],
      "Contents": [
        "水国云乡，",
        "冰魂雪魄，",
        "朝来新领春还。",
        "便未怕、天暄蜂蝶，",
        "笛转羌蛮。",
        "一树垂云似画，",
        "香暗暗、白浅红班。",
        "东风外，",
        "清新雪月，",
        "潇洒溪山。",
        "应是飞琼弄玉，",
        "天不管、年年谪向人间。",
        "占芳事，",
        "铅华一洗，",
        "红叶俱残。",
        "多少烟愁雨恨，",
        "空脉脉、意远情闲。",
        "无人见，",
        "翠袖倚竹天寒。"
      ]
    },
    {
      "_id": null,
      "Name": "南歌子",
      "PoetId": "c25829617376486a9a2de8a454e6d7c0",
      "PoetName": "权无染",
      "Form": "词",
      "Tags": [
        "宋代",
        "权无染"
      ],
      "Contents": [
        "照水金莲小，",
        "披风宝麝浮。",
        "雪中开占百花头。",
        "一味潇潇洒洒、自风流。",
        "病态含春瘦，",
        "芳魂傍月愁。",
        "轻烟微雨更清幽。",
        "遮莫姚黄相并、也应羞。"
      ]
    },
    {
      "_id": null,
      "Name": "孤馆深沈",
      "PoetId": "c25829617376486a9a2de8a454e6d7c0",
      "PoetName": "权无染",
      "Form": "未知",
      "Tags": [
        "宋代",
        "权无染"
      ],
      "Contents": [
        "琼英雪艳岭梅芳。",
        "天付与清香。",
        "向腊後春前，",
        "解压万花，",
        "先占东阳。",
        "拟待折、一枝相赠，",
        "奈水远天长。",
        "对妆面、忍听羌笛，",
        "又还空断人肠。"
      ]
    }
  ]
}