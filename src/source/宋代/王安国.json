{
  "_id": "200c38b2ab004ca5b1b3fa968b1f81f8",
  "Name": "王安国",
  "Description": "王安国（1030-1076） 字平甫，抚州临川（今江西抚州）人。王安石之弟。神宗熙宁元年（1068），应茂才异等科入第，赐进士出身，拜西京国子教授、崇文院校书。熙宁七年（1074），为大理寺丞、集贤校理。八年，被罢归田。其词仅存三首，风格婉丽蕴藉，有《王校理集》，今不传。",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "减字木兰花",
      "PoetId": "200c38b2ab004ca5b1b3fa968b1f81f8",
      "PoetName": "王安国",
      "Form": "词",
      "Tags": [
        "宋代",
        "王安国"
      ],
      "Contents": [
        "画桥流水。",
        "雨湿落红飞不起。",
        "月破黄昏。",
        "帘里馀香马上闻。",
        "徘徊不语。",
        "今夜梦魂何处去。",
        "不似垂杨。",
        "犹解飞花入洞房。"
      ]
    },
    {
      "_id": null,
      "Name": "清平乐",
      "PoetId": "200c38b2ab004ca5b1b3fa968b1f81f8",
      "PoetName": "王安国",
      "Form": "词",
      "Tags": [
        "宋代",
        "王安国"
      ],
      "Contents": [
        "留春不住。",
        "费尽莺儿语。",
        "满地残红宫锦污。",
        "昨夜南园风雨。",
        "小怜初上琵琶。",
        "晓来思绕天涯。",
        "不肯画堂朱户，",
        "春风自在梨花。"
      ]
    },
    {
      "_id": null,
      "Name": "点绛唇",
      "PoetId": "200c38b2ab004ca5b1b3fa968b1f81f8",
      "PoetName": "王安国",
      "Form": "词",
      "Tags": [
        "宋代",
        "王安国"
      ],
      "Contents": [
        "秋气微凉，",
        "梦回明月穿帘幕。",
        "井梧萧索。",
        "正绕南枝鹊。",
        "宝瑟尘生，",
        "金雁空零落。",
        "情无托。",
        "鬓云慵掠。",
        "不似君恩薄。"
      ]
    }
  ]
}