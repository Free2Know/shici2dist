{
  "_id": "f70fe6d22b95406e84846a722c8cf364",
  "Name": "李朝卿",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "小重山",
      "PoetId": "f70fe6d22b95406e84846a722c8cf364",
      "PoetName": "李朝卿",
      "Form": "词",
      "Tags": [
        "宋代",
        "李朝卿"
      ],
      "Contents": [
        "春正浓时月正圆。",
        "华堂初燕喜，",
        "雨真仙。",
        "霞衣相对旧貂蝉。",
        "人间少，",
        "福寿子孙贤。",
        "□□佳非烟。",
        "花光羞粉艳，",
        "敢争妍。",
        "笑歌声里捧金舡。",
        "深深愿，",
        "松柏永同坚。"
      ]
    },
    {
      "_id": null,
      "Name": "玉楼春",
      "PoetId": "f70fe6d22b95406e84846a722c8cf364",
      "PoetName": "李朝卿",
      "Form": "七律",
      "Tags": [
        "宋代",
        "李朝卿"
      ],
      "Contents": [
        "厌玉为浆麟作□。",
        "玉树琼葩长不谢。",
        "翠帘绣暖燕归来，",
        "宝鸭花香蜂上下。",
        "沙堤佩马催公驾，",
        "月白风清天不夜。",
        "重来赫赫照岩廊，",
        "不动堂堂凝泰华。"
      ]
    },
    {
      "_id": null,
      "Name": "西江月",
      "PoetId": "f70fe6d22b95406e84846a722c8cf364",
      "PoetName": "李朝卿",
      "Form": "词",
      "Tags": [
        "宋代",
        "李朝卿"
      ],
      "Contents": [
        "盛德须知异禀，",
        "天教占尽秋光。",
        "一轮明月照华堂。",
        "荐寿笙歌嘹亮。",
        "座上簪缨并列，",
        "庭前兰玉成行。",
        "只应难老胜松篁。",
        "五福人间供仰。"
      ]
    },
    {
      "_id": null,
      "Name": "踏莎行",
      "PoetId": "f70fe6d22b95406e84846a722c8cf364",
      "PoetName": "李朝卿",
      "Form": "词",
      "Tags": [
        "宋代",
        "李朝卿"
      ],
      "Contents": [
        "月挂琼钩，",
        "日添绣线。",
        "骑花翻浪重帘卷。",
        "风传环珮晓珊珊，",
        "画堂羯鼓催开宴。",
        "翠缕香凝，",
        "玉膏酒滟。",
        "仙翁莫诉玻璃满。",
        "凤衔丹诏下云电。",
        "千秋长在黄金殿。"
      ]
    },
    {
      "_id": null,
      "Name": "鹧鸪天",
      "PoetId": "f70fe6d22b95406e84846a722c8cf364",
      "PoetName": "李朝卿",
      "Form": "七律",
      "Tags": [
        "宋代",
        "李朝卿"
      ],
      "Contents": [
        "九凤箫低彩雾高。",
        "鸾车鹤驭下层霄。",
        "天教来辅长生帝，",
        "宝殿千秋侍赭袍。",
        "飞急召，",
        "促归朝。",
        "沙路稳为马蹄娇。",
        "功成并画兰台上，",
        "奎画重看御赞褒。"
      ]
    }
  ]
}