{
  "_id": "ee07d1a3cf93487182dc9209e1b0202b",
  "Name": "李泳",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "定风波",
      "PoetId": "ee07d1a3cf93487182dc9209e1b0202b",
      "PoetName": "李泳",
      "Form": "词",
      "Tags": [
        "宋代",
        "李泳"
      ],
      "Contents": [
        "点点行人趁落晖。",
        "摇摇烟艇出渔扉。",
        "一路水香流不断。",
        "零乱。",
        "春潮绿浸野蔷薇。",
        "南去北来愁几许，",
        "登临怀古欲沾衣。",
        "试问越王歌舞地。",
        "佳丽。",
        "只今惟有鹧鸪啼。"
      ]
    },
    {
      "_id": null,
      "Name": "水调歌头",
      "PoetId": "ee07d1a3cf93487182dc9209e1b0202b",
      "PoetName": "李泳",
      "Form": "词",
      "Tags": [
        "宋代",
        "李泳"
      ],
      "Contents": [
        "危楼云雨上，",
        "其下水扶天。",
        "群山四合，",
        "飞动寒翠落檐前。",
        "尽是秋清栏槛，",
        "一笑波翻涛怒，",
        "雪阵卷苍烟。",
        "炎暑去无迹，",
        "清驶久翩翩。",
        "夜将阑，",
        "人欲静，",
        "月初圆。",
        "素娥弄影，",
        "光射空际绿婵娟。",
        "不用濯缨垂钓，",
        "唤取龙宫仙驾，",
        "耕此万琼田。",
        "横笛望中起，",
        "吾意已超然。"
      ]
    },
    {
      "_id": null,
      "Name": "贺新郎",
      "PoetId": "ee07d1a3cf93487182dc9209e1b0202b",
      "PoetName": "李泳",
      "Form": "词",
      "Tags": [
        "宋代",
        "李泳"
      ],
      "Contents": [
        "门掩长安道。",
        "卷重帘、垂杨散暑，",
        "嫩凉生早。",
        "午梦惊回庭阴翠，",
        "蝶舞莺吟未了。",
        "政露冷、芙蓉池沼。",
        "金雁尘昏么弦断，",
        "理馀音、尚想腰支袅。",
        "欢渐远，",
        "思还绕。",
        "临皋望极苍江渺。",
        "晚潮平、湘烟万顷，",
        "断虹残照。",
        "彩舫凌波分飞後，",
        "别浦菱花自老。",
        "问锦鲤、何时重到。",
        "楼迥层城看不见，",
        "对潇潇、暮雨怜芳草。",
        "幽恨阔、楚天杳。"
      ]
    }
  ]
}