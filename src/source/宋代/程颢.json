{
  "_id": "470abdd069bf4f96aedf1508879dcc90",
  "Name": "程颢",
  "Description": "字伯淳，学者称明道先生。洛阳人。与弟程颐学于周敦颐，同为北宋理学奠基者，世称\"二程\"，其学说后来为朱熹所继承和发展，世称程朱学派。著作有《定性书》、《识仁篇》等。",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "春日",
      "PoetId": "470abdd069bf4f96aedf1508879dcc90",
      "PoetName": "程颢",
      "Form": "七绝",
      "Tags": [
        "宋代",
        "程颢"
      ],
      "Contents": [
        "云淡风轻近午天，",
        "傍花随柳过前川。",
        "时人不识余心乐，",
        "将谓偷闲学少年。"
      ]
    },
    {
      "_id": null,
      "Name": "秋日",
      "PoetId": "470abdd069bf4f96aedf1508879dcc90",
      "PoetName": "程颢",
      "Form": "七律",
      "Tags": [
        "宋代",
        "程颢"
      ],
      "Contents": [
        "闲来无事不从容，",
        "睡觉东窗日已红。",
        "万物静观皆自得，",
        "四时佳兴与人同。",
        "道通天地有形外，",
        "思入风云变态中。",
        "富贵不淫贫贱乐，",
        "男儿到此是豪雄。"
      ]
    },
    {
      "_id": null,
      "Name": "秋月",
      "PoetId": "470abdd069bf4f96aedf1508879dcc90",
      "PoetName": "程颢",
      "Form": "七绝",
      "Tags": [
        "宋代",
        "程颢"
      ],
      "Contents": [
        "清溪流过碧山头，",
        "空水澄鲜一色秋。",
        "隔断红尘三十里，",
        "白云红叶两悠悠。"
      ]
    },
    {
      "_id": null,
      "Name": "郊行即事",
      "PoetId": "470abdd069bf4f96aedf1508879dcc90",
      "PoetName": "程颢",
      "Form": "七律",
      "Tags": [
        "宋代",
        "程颢"
      ],
      "Contents": [
        "芳原绿野恣行时，",
        "春入遥山碧四围。",
        "兴逐乱红穿柳巷，",
        "困临流水坐苔矶。",
        "莫辞盏酒十分劝，",
        "只恐风花一片飞。",
        "况是清明好天气，",
        "不妨游衍莫忘归。"
      ]
    },
    {
      "_id": null,
      "Name": "题淮南寺",
      "PoetId": "470abdd069bf4f96aedf1508879dcc90",
      "PoetName": "程颢",
      "Form": "七绝",
      "Tags": [
        "宋代",
        "程颢"
      ],
      "Contents": [
        "南去北来休便休，",
        "白苹吹尽楚江秋。",
        "道人不是悲秋客，",
        "一任晚山相对愁。"
      ]
    }
  ]
}