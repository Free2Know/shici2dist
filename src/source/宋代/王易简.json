{
  "_id": "db0c420e713f4b6e81af41319f017ad9",
  "Name": "王易简",
  "Description": "梁乾化中及第，累官左拾遗。谢职归，再召为郎，迁谏垣台阁。三十年归华山，十年而终。诗一首。",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "天香",
      "PoetId": "db0c420e713f4b6e81af41319f017ad9",
      "PoetName": "王易简",
      "Form": "词",
      "Tags": [
        "宋代",
        "王易简"
      ],
      "Contents": [
        "烟峤收痕，",
        "云沙拥沫，",
        "孤槎万里春聚。",
        "蜡杵冰尘，",
        "水研花片，",
        "带得海山风露。",
        "纤痕透晓，",
        "银镂小、初浮一缕。",
        "重剪纱窗暗烛，",
        "深垂绣帘微雨。",
        "馀馨恼人最苦。",
        "染罗衣、少年情绪。",
        "谩省佩珠曾解，",
        "蕙羞兰妒。",
        "好是芳钿翠妩。",
        "恨素被浓薰梦无据。",
        "待剪秋云，",
        "殷勤寄与。"
      ]
    },
    {
      "_id": null,
      "Name": "官左拾遗归隐作",
      "PoetId": "db0c420e713f4b6e81af41319f017ad9",
      "PoetName": "王易简",
      "Form": "七绝",
      "Tags": [
        "宋代",
        "王易简"
      ],
      "Contents": [
        "汩没朝班愧不才，",
        "谁能低折向尘埃。",
        "青山得去且归去，",
        "官职有来还自来。"
      ]
    },
    {
      "_id": null,
      "Name": "庆宫春·高阳台",
      "PoetId": "db0c420e713f4b6e81af41319f017ad9",
      "PoetName": "王易简",
      "Form": "词",
      "Tags": [
        "宋代",
        "王易简"
      ],
      "Contents": [
        "庭草春迟，",
        "汀苹香老，",
        "数声珮悄苍玉。",
        "年晚江空，",
        "天寒日暮，",
        "壮怀聊寄幽独。",
        "倦游多感，",
        "更西北、高楼送目。",
        "佳人不见，",
        "慷慨悲歌，",
        "夕阳乔木。",
        "紫霞洞窅云深，",
        "袅袅馀香，",
        "凤箫谁续。",
        "桃花赋在，",
        "竹枝词远，",
        "此恨年年相触。",
        "翠笺芳字，",
        "谩重省、当时顾曲。",
        "因君凝伫，",
        "依约吴山，",
        "半痕蛾绿。"
      ]
    },
    {
      "_id": null,
      "Name": "摸鱼儿",
      "PoetId": "db0c420e713f4b6e81af41319f017ad9",
      "PoetName": "王易简",
      "Form": "词",
      "Tags": [
        "宋代",
        "王易简"
      ],
      "Contents": [
        "怪鲛宫、水晶帘卷，",
        "冰痕初断香缕。",
        "澄波荡桨人初到，",
        "三十六陂烟雨。",
        "春又去。",
        "伴点点荷钱，",
        "隐约吴中路。",
        "相思日暮。",
        "恨洛浦娉婷，",
        "芳钿翠剪，",
        "奁影照凄楚。",
        "功名梦，",
        "消得西风一度。",
        "高人今在何许。",
        "鲈香菰冷斜阳里，",
        "多少天涯意绪。",
        "谁记取。",
        "但枯豉红盐，",
        "溜玉凝秋箸。",
        "尊前起舞。",
        "算唯有渊明，",
        "黄花岁晚，",
        "此兴共千古。"
      ]
    },
    {
      "_id": null,
      "Name": "水龙吟",
      "PoetId": "db0c420e713f4b6e81af41319f017ad9",
      "PoetName": "王易简",
      "Form": "词",
      "Tags": [
        "宋代",
        "王易简"
      ],
      "Contents": [
        "翠裳微护冰肌，",
        "夜深暗泣瑶台露。",
        "芳容淡泞，",
        "风神萧散，",
        "凌波晚步。",
        "西子残妆，",
        "环儿初起，",
        "未须匀注。",
        "看明珰素袜，",
        "相逢憔悴，",
        "当应被、西风误。",
        "十里云愁雪妒。",
        "抱凄凉、盼娇无语。",
        "当时姐妹，",
        "朱颜楼褪酒，",
        "红衣按舞。",
        "别浦重寻，",
        "旧盟唯有，",
        "一行鸥鹭。",
        "伴玉颜月晓，",
        "盈盈冷艳，",
        "洗人间暑。"
      ]
    },
    {
      "_id": null,
      "Name": "酹江月·念奴娇",
      "PoetId": "db0c420e713f4b6e81af41319f017ad9",
      "PoetName": "王易简",
      "Form": "未知",
      "Tags": [
        "宋代",
        "王易简"
      ],
      "Contents": [
        "暗帘吹雨，",
        "怪西风梧井，",
        "凄凉何早。",
        "一寸柔情千万缕，",
        "临镜霜痕惊老。",
        "雁影关山，",
        "蛩声院宇，",
        "做就新怀抱。",
        "湘皋遗佩，",
        "故人空寄瑶草。",
        "已是摇落堪悲，",
        "飘零多感，",
        "那更长安道。",
        "衰草寒芜吟未尽，",
        "无那平烟残照。",
        "千古闲愁，",
        "百年往事，",
        "不了黄花笑。",
        "渔樵深处，",
        "满庭红叶休扫。"
      ]
    },
    {
      "_id": null,
      "Name": "齐天乐",
      "PoetId": "db0c420e713f4b6e81af41319f017ad9",
      "PoetName": "王易简",
      "Form": "词",
      "Tags": [
        "宋代",
        "王易简"
      ],
      "Contents": [
        "宫烟晓散春如雾。",
        "参差护晴窗户。",
        "柳色初分，",
        "饧香未冷，",
        "正是清明百五。",
        "临流笑语。",
        "映十二阑干，",
        "翠嚬红妒。",
        "短帽轻鞍，",
        "倦游曾遍断桥路。",
        "东风为谁媚妩。",
        "岁华顿感慨，",
        "双鬓何许。",
        "前度刘郎，",
        "三生杜牧，",
        "赢得征衫尘土。",
        "心期暗数。",
        "总寂寞当年，",
        "酒筹花谱。",
        "付与春愁，",
        "小楼今夜雨。"
      ]
    }
  ]
}