{
  "_id": "9ac2a3960e5f4f9596fff3ff18be2e05",
  "Name": "张侃",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "感皇恩",
      "PoetId": "9ac2a3960e5f4f9596fff3ff18be2e05",
      "PoetName": "张侃",
      "Form": "词",
      "Tags": [
        "宋代",
        "张侃"
      ],
      "Contents": [
        "换骨有丹砂，",
        "阿谁传与。",
        "爱惜芳心不轻吐。",
        "客来烂熳，",
        "解得此情良苦。",
        "有时三两点、胭脂雨。",
        "旧说江南，",
        "红罗亭下，",
        "未必春光便如许。",
        "认桃辨杏，",
        "最是渠家低处。",
        "问花曾怨不、娇无语。"
      ]
    },
    {
      "_id": null,
      "Name": "月上海棠",
      "PoetId": "9ac2a3960e5f4f9596fff3ff18be2e05",
      "PoetName": "张侃",
      "Form": "词",
      "Tags": [
        "宋代",
        "张侃"
      ],
      "Contents": [
        "南枝消息凭谁送。",
        "北枝寒、清晓破馀冻。",
        "横溪浸疏影，",
        "月黄昏、暗香浮动。",
        "真仙种。",
        "不与梨华同梦。",
        "洛阳姚魏争先贡。",
        "妒纷纷、红紫眩新宠。",
        "尽雪压风欺，",
        "□和羹、此时须用。",
        "烦珍重。",
        "莫作桓伊三弄。"
      ]
    },
    {
      "_id": null,
      "Name": "秦楼月·忆秦娥",
      "PoetId": "9ac2a3960e5f4f9596fff3ff18be2e05",
      "PoetName": "张侃",
      "Form": "未知",
      "Tags": [
        "宋代",
        "张侃"
      ],
      "Contents": [
        "冰肌削。",
        "水沈香透胭脂萼。",
        "胭脂萼。",
        "怕愁贪睡，",
        "等闲梳掠。",
        "花前莫惜添杯酌。",
        "五更嫌怕春风恶。",
        "春风恶。",
        "东君不管，",
        "此情谁托。"
      ]
    }
  ]
}