{
  "_id": "e402ae3cfa5b456c9bc38e770bd952d5",
  "Name": "何大圭",
  "Description": "何大圭，字晋之，广德（属安徽）人。宋徽宗宣和八年，进士及第。仕为秘书省著",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "小重山",
      "PoetId": "e402ae3cfa5b456c9bc38e770bd952d5",
      "PoetName": "何大圭",
      "Form": "词",
      "Tags": [
        "宋代",
        "何大圭"
      ],
      "Contents": [
        "绿树莺啼春正浓。",
        "钗头青杏小，",
        "绿成丛。",
        "玉船风动酒鳞红。",
        "歌声咽，",
        "相见几时重。",
        "车马去匆匆。",
        "路随芳草远，",
        "恨无穷。",
        "相思只在梦魂中。",
        "今宵月，",
        "偏照小楼东。"
      ]
    },
    {
      "_id": null,
      "Name": "水调歌头",
      "PoetId": "e402ae3cfa5b456c9bc38e770bd952d5",
      "PoetName": "何大圭",
      "Form": "词",
      "Tags": [
        "宋代",
        "何大圭"
      ],
      "Contents": [
        "今夕出佳月，",
        "银汉泻高寒。",
        "风缠云卷，",
        "转觉天陛玉楼宽。",
        "疑是金华仙子，",
        "又喜经年药就，",
        "倾出玉团团。",
        "收拾江河影，",
        "都向镜中蟠。",
        "横霜笛，",
        "吹明影，",
        "到中天。",
        "要令四海瞻望，",
        "千古此轮安。",
        "何岁何年无月，",
        "唯有谪仙著语，",
        "高绝不能攀。",
        "我欲唤空起，",
        "云海路漫漫。"
      ]
    },
    {
      "_id": null,
      "Name": "蝶恋花",
      "PoetId": "e402ae3cfa5b456c9bc38e770bd952d5",
      "PoetName": "何大圭",
      "Form": "词",
      "Tags": [
        "宋代",
        "何大圭"
      ],
      "Contents": [
        "鱼尾霞收明远树。",
        "翠色黏天，",
        "一叶迎风举。",
        "一笑相逢蓬海路。",
        "人间风月如尘土。",
        "翦水双眸云鬓吐。",
        "醉倒天瓢，",
        "笑语生香雾。",
        "此会未阑须记取。",
        "蟠桃几度吹红雨。"
      ]
    }
  ]
}