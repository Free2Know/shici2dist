{
  "_id": "aa27adc989ed41c79e554d591d554eb3",
  "Name": "林逋",
  "Description": "林逋（967-1028）：字君复，钱塘（今浙江杭州）人。著有《和靖集》，存词三首。",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "孤山寺瑞上人房写望",
      "PoetId": "aa27adc989ed41c79e554d591d554eb3",
      "PoetName": "林逋",
      "Form": "七律",
      "Tags": [
        "宋代",
        "林逋"
      ],
      "Contents": [
        "底处凭栏思眇然，",
        "孤山塔后阁西偏。",
        "阴沉画轴林间寺，",
        "零落棋枰葑上田。",
        "秋景有时飞独鸟，",
        "夕阳无事起寒烟。",
        "迟留更爱吾庐近，",
        "只待春来看雪天。"
      ]
    },
    {
      "_id": null,
      "Name": "宿洞霄宫",
      "PoetId": "aa27adc989ed41c79e554d591d554eb3",
      "PoetName": "林逋",
      "Form": "五律",
      "Tags": [
        "宋代",
        "林逋"
      ],
      "Contents": [
        "秋山不可尽，",
        "秋思亦无垠。",
        "碧涧流红叶，",
        "青林点白云。",
        "凉阴一鸟下，",
        "落晶乱蝉分。",
        "此夜芭蕉雨，",
        "何人枕上闻。"
      ]
    },
    {
      "_id": null,
      "Name": "山中寄招叶秀才",
      "PoetId": "aa27adc989ed41c79e554d591d554eb3",
      "PoetName": "林逋",
      "Form": "七律",
      "Tags": [
        "宋代",
        "林逋"
      ],
      "Contents": [
        "夜鹤晓猿时复闻，",
        "寥寥长似耿离群。",
        "月中未要恨丹桂，",
        "岭上且来看白云。",
        "棋子不妨临水着，",
        "诗题兼好共僧分。",
        "新忧他日荣名后，",
        "难得幽栖事静君。"
      ]
    },
    {
      "_id": null,
      "Name": "山园小梅",
      "PoetId": "aa27adc989ed41c79e554d591d554eb3",
      "PoetName": "林逋",
      "Form": "七律",
      "Tags": [
        "宋代",
        "林逋"
      ],
      "Contents": [
        "众芳摇落独喧妍，",
        "占尽风情向小园。",
        "疏影横斜水清浅，",
        "暗香浮动月黄昏。",
        "霜禽欲下先偷眼，",
        "粉蝶如知合断魂。",
        "幸有微吟可相狎，",
        "不须檀板共金樽。"
      ]
    },
    {
      "_id": null,
      "Name": "点绛唇",
      "PoetId": "aa27adc989ed41c79e554d591d554eb3",
      "PoetName": "林逋",
      "Form": "词",
      "Tags": [
        "宋代",
        "林逋"
      ],
      "Contents": [
        "金谷年年，",
        "乱生春色谁为主？",
        "余花落处，",
        "满地和烟雨。",
        "又是离歌，",
        "一阕长亭暮。",
        "王孙去，",
        "萋萋无数，",
        "南北东西路。"
      ]
    },
    {
      "_id": null,
      "Name": "相思令",
      "PoetId": "aa27adc989ed41c79e554d591d554eb3",
      "PoetName": "林逋",
      "Form": "词",
      "Tags": [
        "宋代",
        "林逋"
      ],
      "Contents": [
        "吴山青，",
        "越山青。",
        "两岸青山相对迎。",
        "争忍有离情。",
        "君泪盈，",
        "妾泪盈。",
        "罗带同心结未成，",
        "江边潮已平。"
      ]
    },
    {
      "_id": null,
      "Name": "霜天晓角",
      "PoetId": "aa27adc989ed41c79e554d591d554eb3",
      "PoetName": "林逋",
      "Form": "词",
      "Tags": [
        "宋代",
        "林逋"
      ],
      "Contents": [
        "冰清霜洁。",
        "昨夜梅花发。",
        "甚处玉龙三弄，",
        "声摇动、枝头月。",
        "梦绝。",
        "金兽爇。",
        "晓寒兰烬灭。",
        "要卷珠帘清赏，",
        "且莫扫、阶前雪。"
      ]
    }
  ]
}