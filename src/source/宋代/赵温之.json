{
  "_id": "448e9faaf7c74644b31d58c260174507",
  "Name": "赵温之",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "喜迁莺",
      "PoetId": "448e9faaf7c74644b31d58c260174507",
      "PoetName": "赵温之",
      "Form": "词",
      "Tags": [
        "宋代",
        "赵温之"
      ],
      "Contents": [
        "琼姿冰体。",
        "料莹光乍傅，",
        "广寒宫里。",
        "北陆寒深，",
        "南园春先，",
        "此後万花方起。",
        "翦霞斗萼，",
        "栽芯砌□，",
        "天与高致。",
        "大潇洒，",
        "最宜雪宜月，",
        "宜亭宜水。",
        "好是。",
        "天涯庾岭上，",
        "万珠浮动香千里。",
        "幈写横斜，",
        "鬟插垂袅，",
        "占尽秀骨清意。",
        "醉魂易醒，",
        "吟兴信来，",
        "佳思无际。",
        "为传语，",
        "向东风，",
        "甘使无言桃李。"
      ]
    },
    {
      "_id": null,
      "Name": "踏莎行",
      "PoetId": "448e9faaf7c74644b31d58c260174507",
      "PoetName": "赵温之",
      "Form": "词",
      "Tags": [
        "宋代",
        "赵温之"
      ],
      "Contents": [
        "妖艳相偎，",
        "清香交喷。",
        "花王尤喜来亲迎。",
        "有如二女事唐虞，",
        "群芳休更夸相并。",
        "小雨资娇，",
        "轻风借润。",
        "天应知我怜孤韵。",
        "莫惊岁岁有双葩，",
        "仪真自古风流郡。"
      ]
    },
    {
      "_id": null,
      "Name": "踏青游",
      "PoetId": "448e9faaf7c74644b31d58c260174507",
      "PoetName": "赵温之",
      "Form": "词",
      "Tags": [
        "宋代",
        "赵温之"
      ],
      "Contents": [
        "竹外溪边，",
        "一枝破寒冲腊。",
        "莹素肌、玉雕冰刻。",
        "赋闲标，",
        "足馀韵，",
        "岂同常格。",
        "最风流，",
        "生来处处尽好，",
        "别得造化工力。",
        "疏影幽香，",
        "意思迥然殊绝。",
        "算不枉、诗人分别。",
        "冻云深，",
        "凉月皎，",
        "愈增清冽。",
        "大潇洒，",
        "尤得静中雅趣，",
        "不许莺栖燕歇。"
      ]
    }
  ]
}