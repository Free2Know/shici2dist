{
  "_id": "7c2aef3c86f94cb8b4845208a0efce7a",
  "Name": "米芾",
  "Description": "米芾（1051-1109），初名黻，字元章，号鹿门居士、襄阳漫士、海岳外史，太原人。世称米南宫，又称米颠，书法与蔡襄、苏轼、黄庭坚合称宋四家。",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "丑奴儿·采桑子",
      "PoetId": "7c2aef3c86f94cb8b4845208a0efce7a",
      "PoetName": "米芾",
      "Form": "词",
      "Tags": [
        "宋代",
        "米芾"
      ],
      "Contents": [
        "踯蹰山下濡须水，",
        "我更委佗。",
        "物阜时和。",
        "迨暇相逢笑复歌。",
        "江湖楼上凭阑久，",
        "极目沧波。",
        "天鉴如磨。",
        "偏映华簪雪一窝。"
      ]
    },
    {
      "_id": null,
      "Name": "减字木兰花",
      "PoetId": "7c2aef3c86f94cb8b4845208a0efce7a",
      "PoetName": "米芾",
      "Form": "词",
      "Tags": [
        "宋代",
        "米芾"
      ],
      "Contents": [
        "云间皓月。",
        "光照银淮来万折。",
        "海岱楼中。",
        "拂袖雄披楚岸风。",
        "醉馀清夜。",
        "羽扇纶巾人入画。",
        "江远淮长。",
        "举首宗英醒更狂。"
      ]
    },
    {
      "_id": null,
      "Name": "水调歌头",
      "PoetId": "7c2aef3c86f94cb8b4845208a0efce7a",
      "PoetName": "米芾",
      "Form": "词",
      "Tags": [
        "宋代",
        "米芾"
      ],
      "Contents": [
        "砧声送风急，",
        "蟋蟀思高秋。",
        "我来对景，",
        "不学宋玉解悲愁。",
        "收拾凄凉兴况，",
        "分付尊中醽醁，",
        "倍觉不胜幽。",
        "自有多情处，",
        "明月挂南楼。",
        "怅襟怀，",
        "横玉笛，",
        "韵悠悠。",
        "清时良夜，",
        "借我此地倒金瓯。",
        "可爱一天风物，",
        "遍倚阑干十二，",
        "宇宙若萍浮。",
        "醉困不知醒，",
        "敧枕卧江流。"
      ]
    },
    {
      "_id": null,
      "Name": "浣溪沙",
      "PoetId": "7c2aef3c86f94cb8b4845208a0efce7a",
      "PoetName": "米芾",
      "Form": "五律",
      "Tags": [
        "宋代",
        "米芾"
      ],
      "Contents": [
        "日射平溪玉宇中。",
        "云横远渚岫重重。",
        "野花犹向涧边红。",
        "静看沙头鱼入网，",
        "闲支藜杖醉吟风。",
        "小春天气恼人浓。"
      ]
    },
    {
      "_id": null,
      "Name": "浪淘沙",
      "PoetId": "7c2aef3c86f94cb8b4845208a0efce7a",
      "PoetName": "米芾",
      "Form": "七律",
      "Tags": [
        "宋代",
        "米芾"
      ],
      "Contents": [
        "祝寿庆生申。",
        "德日维新。",
        "期颐眉寿寿长春。",
        "五福三灵禄永永，",
        "长寿仙人。",
        "遐算等庄椿。",
        "□德康宁。",
        "年年欢会笑欣欣。",
        "岁岁仰依□寿域，",
        "彭祖广成。"
      ]
    },
    {
      "_id": null,
      "Name": "渔家傲",
      "PoetId": "7c2aef3c86f94cb8b4845208a0efce7a",
      "PoetName": "米芾",
      "Form": "词",
      "Tags": [
        "宋代",
        "米芾"
      ],
      "Contents": [
        "昔日丹阳行乐里。",
        "紫金浮玉临无地。",
        "宝阁化成弥勒世。",
        "龙宫对。",
        "时时更有天花坠。",
        "浩渺一天秋水至。",
        "鲸鲵鼓鬣连山沸。",
        "员峤岱舆更贔屓。",
        "无根蒂。",
        "莫教龙伯邦人戏。"
      ]
    },
    {
      "_id": null,
      "Name": "点绛唇",
      "PoetId": "7c2aef3c86f94cb8b4845208a0efce7a",
      "PoetName": "米芾",
      "Form": "词",
      "Tags": [
        "宋代",
        "米芾"
      ],
      "Contents": [
        "莘野寥寥，",
        "渭滨漠漠情何限。",
        "万重堆案。",
        "懒更重经眼。",
        "儿辈休惊，",
        "头上霜华满。",
        "功名晚。",
        "水云萧散。",
        "漫就驿亭看。"
      ]
    },
    {
      "_id": null,
      "Name": "菩萨蛮",
      "PoetId": "7c2aef3c86f94cb8b4845208a0efce7a",
      "PoetName": "米芾",
      "Form": "词",
      "Tags": [
        "宋代",
        "米芾"
      ],
      "Contents": [
        "蒹葭风外烟笼柳。",
        "数叠遥山眉黛秀。",
        "微雨过江来。",
        "烦襟为一开。",
        "沙边临望处。",
        "紫燕双飞语。",
        "举酒送飞云。",
        "夜凉愁梦频。"
      ]
    },
    {
      "_id": null,
      "Name": "蝶恋花",
      "PoetId": "7c2aef3c86f94cb8b4845208a0efce7a",
      "PoetName": "米芾",
      "Form": "词",
      "Tags": [
        "宋代",
        "米芾"
      ],
      "Contents": [
        "千古涟漪晴绝地。",
        "海岱楼高，",
        "下瞰秦淮尾。",
        "水浸碧天天似水。",
        "广寒宫阙人间世。",
        "霭霭春和生海市。",
        "鏊戴三山，",
        "顷刻随轮至。",
        "宝月圆时多异气。",
        "夜光一颗千金贵。"
      ]
    },
    {
      "_id": null,
      "Name": "西江月",
      "PoetId": "7c2aef3c86f94cb8b4845208a0efce7a",
      "PoetName": "米芾",
      "Form": "词",
      "Tags": [
        "宋代",
        "米芾"
      ],
      "Contents": [
        "溪面荷香粲粲，",
        "林端远岫青青。",
        "楚天秋色太多情。",
        "云卷烟收风定。",
        "夜静冰娥欲上，",
        "梦回醉眼初醒。",
        "玉瓶未耻有新声。",
        "一曲请君来听。"
      ]
    },
    {
      "_id": null,
      "Name": "诉衷情",
      "PoetId": "7c2aef3c86f94cb8b4845208a0efce7a",
      "PoetName": "米芾",
      "Form": "词",
      "Tags": [
        "宋代",
        "米芾"
      ],
      "Contents": [
        "薰风吹动满池莲。",
        "晓云楼阁鲜。",
        "绣阁华堂嘉会，",
        "齐拜玉炉烟。",
        "斟美酒，",
        "奉觥船。",
        "祝芳筵。",
        "宜春耐夏，",
        "多福壮严，",
        "富贵长年。"
      ]
    },
    {
      "_id": null,
      "Name": "醉太平",
      "PoetId": "7c2aef3c86f94cb8b4845208a0efce7a",
      "PoetName": "米芾",
      "Form": "词",
      "Tags": [
        "宋代",
        "米芾"
      ],
      "Contents": [
        "风炉煮茶。",
        "霜刀剖瓜。",
        "暗香微透窗纱。",
        "是池中藕花。",
        "高梳髻鸦。",
        "浓妆脸霞。",
        "玉尖弹动琵琶。",
        "问香醪饮麽。"
      ]
    },
    {
      "_id": null,
      "Name": "阮郎归",
      "PoetId": "7c2aef3c86f94cb8b4845208a0efce7a",
      "PoetName": "米芾",
      "Form": "词",
      "Tags": [
        "宋代",
        "米芾"
      ],
      "Contents": [
        "双双鸳鸯戏苹洲。",
        "几行烟柳柔。",
        "一声长笛咽清秋。",
        "碧云生暮愁。",
        "钩月挂，",
        "绮霞收。",
        "浦南人泛舟。",
        "娟娟何处烛明眸。",
        "相望徒倚楼。"
      ]
    },
    {
      "_id": null,
      "Name": "鹧鸪天",
      "PoetId": "7c2aef3c86f94cb8b4845208a0efce7a",
      "PoetName": "米芾",
      "Form": "七律",
      "Tags": [
        "宋代",
        "米芾"
      ],
      "Contents": [
        "暖日晴烘候小春。",
        "际天和气与精神。",
        "灵台静养千年寿，",
        "丹灶全无一点尘。",
        "寿彭祖，",
        "寿广成。",
        "华阳仙裔是今身。",
        "夜来银汉清如洗，",
        "南极星中见老人。"
      ]
    }
  ]
}