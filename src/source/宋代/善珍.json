{
  "_id": "b3fa6742e38645108c351d563ca39b9d",
  "Name": "善珍",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "望梅词·望梅",
      "PoetId": "b3fa6742e38645108c351d563ca39b9d",
      "PoetName": "善珍",
      "Form": "词",
      "Tags": [
        "宋代",
        "善珍"
      ],
      "Contents": [
        "寸阴堪惜。",
        "趁身强健去，",
        "结茅苍壁。",
        "错料事、临老方知，",
        "国师与高僧，",
        "二途俱失。",
        "识字吟诗，",
        "数不得、死生何益。",
        "看寒山着语，",
        "李杜也输，",
        "莫道元白。",
        "千年过如瞬息。",
        "共飞鸿缥缈，",
        "沉没空碧。",
        "问懒瓒、因甚遭逢，",
        "芋魁亦联翩，",
        "著名金石。",
        "遗臭流芳，",
        "老子勿、许多心力。",
        "旋消磨、数百瓮齑，",
        "掩关入寂。"
      ]
    },
    {
      "_id": null,
      "Name": "浪淘沙",
      "PoetId": "b3fa6742e38645108c351d563ca39b9d",
      "PoetName": "善珍",
      "Form": "七律",
      "Tags": [
        "宋代",
        "善珍"
      ],
      "Contents": [
        "相对两衰翁。",
        "身似枯蓬。",
        "分飞吹聚谢天风。",
        "零落交游无一个，",
        "五十年中。",
        "生客语藏锋。",
        "不答阳聋。",
        "心期难话与儿童。",
        "共结庵招猿鹤侣，",
        "烟锁云封。"
      ]
    }
  ]
}