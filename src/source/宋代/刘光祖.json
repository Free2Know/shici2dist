{
  "_id": "256e8837d7af4f3ab6319ea8beb439dc",
  "Name": "刘光祖",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "临江仙",
      "PoetId": "256e8837d7af4f3ab6319ea8beb439dc",
      "PoetName": "刘光祖",
      "Form": "词",
      "Tags": [
        "宋代",
        "刘光祖"
      ],
      "Contents": [
        "小院回廊春寂寂，",
        "晚来独自闲行。",
        "画帘东畔碧云生。",
        "也知无雨，",
        "空滴枕边声。",
        "一簇小桃开又落，",
        "低头拾取红英。",
        "东风相送忘相迎。",
        "梨花寒食，",
        "到得锦宫城。"
      ]
    },
    {
      "_id": null,
      "Name": "昭君怨",
      "PoetId": "256e8837d7af4f3ab6319ea8beb439dc",
      "PoetName": "刘光祖",
      "Form": "五律",
      "Tags": [
        "宋代",
        "刘光祖"
      ],
      "Contents": [
        "人在醉乡居住。",
        "记得旧曾来去。",
        "疏雨听芭蕉。",
        "梦魂遥。",
        "惆怅柳烟何处。",
        "目送落霞江浦。",
        "明夜月当楼。",
        "照人愁。"
      ]
    },
    {
      "_id": null,
      "Name": "水调歌头",
      "PoetId": "256e8837d7af4f3ab6319ea8beb439dc",
      "PoetName": "刘光祖",
      "Form": "词",
      "Tags": [
        "宋代",
        "刘光祖"
      ],
      "Contents": [
        "客梦一回醒，",
        "三度碧梧秋。",
        "仰看今夕天上，",
        "河汉又西流。",
        "早晚凉风过雁，",
        "惊落空阶一叶，",
        "急雨闹清沟。",
        "归计休令暮，",
        "宵露浥征裘。",
        "古来今，",
        "生老病，",
        "许多愁。",
        "那堪更说，",
        "无限功业镜中羞。",
        "只有青山高致，",
        "对此还论世事，",
        "举白与君浮。",
        "送我一杯酒，",
        "谁起舞凉州。"
      ]
    },
    {
      "_id": null,
      "Name": "江城子",
      "PoetId": "256e8837d7af4f3ab6319ea8beb439dc",
      "PoetName": "刘光祖",
      "Form": "词",
      "Tags": [
        "宋代",
        "刘光祖"
      ],
      "Contents": [
        "十分雪意却成霜。",
        "暮云黄。",
        "月微茫。",
        "只有梅花，",
        "依旧吐幽芳。",
        "还喜无边春信漏，",
        "疏影下，",
        "觅浮香。",
        "才清端是紫薇郎。",
        "别鵷行。",
        "忆宫墙。",
        "夜半胡为，",
        "人与月交相。",
        "君合召归吾老矣，",
        "月随去，",
        "照西厢。"
      ]
    },
    {
      "_id": null,
      "Name": "沁园春",
      "PoetId": "256e8837d7af4f3ab6319ea8beb439dc",
      "PoetName": "刘光祖",
      "Form": "词",
      "Tags": [
        "宋代",
        "刘光祖"
      ],
      "Contents": [
        "画戟如霜，",
        "绮疏如水，",
        "篆香渐微。",
        "向莺花多处，",
        "青山衮衮，",
        "鹭凫散後，",
        "落屑霏霏。",
        "曾是鸾台金马客，",
        "一场梦觉来人事非。",
        "多少话，",
        "付无心云叶，",
        "自在闲飞。",
        "想看燕鸿易感，",
        "□几度春往秋又归。",
        "见黄馀露点，",
        "东坡菊赋，",
        "清传雪片，",
        "处士梅诗。",
        "向此年年开寿斝，",
        "算今古人生七十稀。",
        "歌啸外，",
        "作皇朝遗老，",
        "名字辉辉。"
      ]
    },
    {
      "_id": null,
      "Name": "洞仙歌",
      "PoetId": "256e8837d7af4f3ab6319ea8beb439dc",
      "PoetName": "刘光祖",
      "Form": "词",
      "Tags": [
        "宋代",
        "刘光祖"
      ],
      "Contents": [
        "晚风收暑，",
        "小池塘荷净。",
        "独倚胡床酒初醒。",
        "起徘徊、时有香气吹来，",
        "云藻乱，",
        "叶底游鱼动影。",
        "空擎承露盖，",
        "不见冰容，",
        "惆怅明妆晓鸾镜。",
        "後夜月凉时，",
        "月淡花低，",
        "幽梦觉、欲凭谁省。",
        "且应记、临流凭阑干，",
        "便遥想，",
        "江南红酣千顷。"
      ]
    },
    {
      "_id": null,
      "Name": "踏莎行",
      "PoetId": "256e8837d7af4f3ab6319ea8beb439dc",
      "PoetName": "刘光祖",
      "Form": "词",
      "Tags": [
        "宋代",
        "刘光祖"
      ],
      "Contents": [
        "扫径花零，",
        "闭门春晚。",
        "恨长无奈东风短。",
        "起来消息探荼縻，",
        "雪条玉蕊都开遍。",
        "晚月魂清，",
        "夕阳香远。",
        "故山别後谁拘管。",
        "多情於此更情多，",
        "一枝嗅罢还重拈。"
      ]
    },
    {
      "_id": null,
      "Name": "醉落魄·一斛珠",
      "PoetId": "256e8837d7af4f3ab6319ea8beb439dc",
      "PoetName": "刘光祖",
      "Form": "词",
      "Tags": [
        "宋代",
        "刘光祖"
      ],
      "Contents": [
        "春风开者。",
        "一时还共春风谢。",
        "柳条送我今槐夏。",
        "不饮香醪，",
        "孤负人生也。",
        "曲塘泉细幽琴写。",
        "胡床滑簟应无价。",
        "日迟睡起帘钩挂。",
        "何不归欤，",
        "花竹秀而野。"
      ]
    },
    {
      "_id": null,
      "Name": "长相思",
      "PoetId": "256e8837d7af4f3ab6319ea8beb439dc",
      "PoetName": "刘光祖",
      "Form": "词",
      "Tags": [
        "宋代",
        "刘光祖"
      ],
      "Contents": [
        "玉尊凉。",
        "玉人凉。",
        "若听离歌须断肠。",
        "休教成鬓霜。",
        "画桥西，",
        "画桥东。",
        "有泪分明清涨同。",
        "如何留醉翁。"
      ]
    },
    {
      "_id": null,
      "Name": "鹊桥仙",
      "PoetId": "256e8837d7af4f3ab6319ea8beb439dc",
      "PoetName": "刘光祖",
      "Form": "词",
      "Tags": [
        "宋代",
        "刘光祖"
      ],
      "Contents": [
        "相逢一笑，",
        "又成相避，",
        "南雁归时霜透。",
        "明朝人在短亭西，",
        "看舞袖、双双行酒。",
        "歌声此处，",
        "秋声何处，",
        "几度乱愁搔首。",
        "如何不寄一行书，",
        "有万绪、千端别後。"
      ]
    }
  ]
}