{
  "_id": "6397bc7e185248c88486de20ac160f00",
  "Name": "宋祁",
  "Description": "宋祁（998-1061） 字子京，安州安陆（今属湖北）人，徙居开封雍丘（今河南杞县）。仁守天圣二年（1024）与其兄宋庠同举进士。初任复州军事推官。召试，授直史馆。历官龙图阁学士、史馆修撰、知制诰、工部尚书、翰林学士承旨。曾与欧阳修同修《新唐书》。与其兄庠齐名，时呼“小宋、大宋”。因其词《玉楼春》中有“红杏枝头春意闹”之句，人称红杏尚书。为人喜奢侈，多游宴。其词多抒写个人生活情怀，未摆脱晚唐五代艳丽旧习。但构思新颖，语言流丽，描写生动，一些佳句流传甚广。原有文集一百五十卷，已散佚。清人辑有《宋景文集》；近人辑有《宋景文公集》；赵万里辑有《宋景文公长短句》。",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "好事近",
      "PoetId": "6397bc7e185248c88486de20ac160f00",
      "PoetName": "宋祁",
      "Form": "词",
      "Tags": [
        "宋代",
        "宋祁"
      ],
      "Contents": [
        "睡起玉屏风，",
        "吹去乱红犹落。",
        "天气骤生轻暖，",
        "衬沈香帷箔。",
        "珠帘约住海棠风，",
        "愁拖两眉角。",
        "昨夜一庭明月，",
        "冷秋千红索。"
      ]
    },
    {
      "_id": null,
      "Name": "浪淘沙近·浪淘沙",
      "PoetId": "6397bc7e185248c88486de20ac160f00",
      "PoetName": "宋祁",
      "Form": "词",
      "Tags": [
        "宋代",
        "宋祁"
      ],
      "Contents": [
        "少年不管。",
        "流光如箭。",
        "因循不觉韶光换。",
        "至如今，",
        "始惜月满、花满、酒满。",
        "扁舟欲解垂杨岸。",
        "尚同欢宴。",
        "日斜歌阕将分散。",
        "倚兰桡，",
        "望水远、天远、人远。"
      ]
    },
    {
      "_id": null,
      "Name": "玉楼春",
      "PoetId": "6397bc7e185248c88486de20ac160f00",
      "PoetName": "宋祁",
      "Form": "七律",
      "Tags": [
        "宋代",
        "宋祁"
      ],
      "Contents": [
        "东城渐觉风光好，",
        "彀皱波纹迎客棹。",
        "绿杨烟外晓寒轻，",
        "红杏枝头春意闹。",
        "浮生长恨欢娱少，",
        "肯爱千金轻一笑？",
        "为君持酒劝斜阳，",
        "且向花间留晚照。"
      ]
    },
    {
      "_id": null,
      "Name": "蝶恋花",
      "PoetId": "6397bc7e185248c88486de20ac160f00",
      "PoetName": "宋祁",
      "Form": "词",
      "Tags": [
        "宋代",
        "宋祁"
      ],
      "Contents": [
        "绣幕茫茫罗帐卷。",
        "春睡腾腾，",
        "困入娇波慢。",
        "隐隐枕痕留玉脸。",
        "腻云斜溜钗头燕。",
        "远梦无端欢又散。",
        "泪落胭脂，",
        "界破蜂黄浅。",
        "整了翠鬟匀了面。",
        "芳心一寸情何限。"
      ]
    },
    {
      "_id": null,
      "Name": "锦缠道",
      "PoetId": "6397bc7e185248c88486de20ac160f00",
      "PoetName": "宋祁",
      "Form": "词",
      "Tags": [
        "宋代",
        "宋祁"
      ],
      "Contents": [
        "燕子呢喃，",
        "景色乍长春昼。",
        "睹园林万花如绣。",
        "海棠经雨胭脂透。",
        "柳展宫眉，",
        "翠拂行人首。",
        "　向郊原踏春，",
        "恣歌携手。",
        "醉醺醺尚寻芳酒。",
        "问牧童遥指孤村，",
        "道杏花深处，",
        "那里人家有。"
      ]
    },
    {
      "_id": null,
      "Name": "鹧鸪天",
      "PoetId": "6397bc7e185248c88486de20ac160f00",
      "PoetName": "宋祁",
      "Form": "七律",
      "Tags": [
        "宋代",
        "宋祁"
      ],
      "Contents": [
        "画毂雕鞍狭路逢。",
        "一声肠断绣帘中。",
        "身无彩凤双飞翼，",
        "心有灵犀一点通。",
        "金作屋，",
        "玉为笼。",
        "车如流水马游龙。",
        "刘郎已恨蓬山远，",
        "更隔蓬山几万重。"
      ]
    }
  ]
}