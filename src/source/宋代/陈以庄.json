{
  "_id": "7bed360f9f53429e803f5386002c6168",
  "Name": "陈以庄",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "水龙吟",
      "PoetId": "7bed360f9f53429e803f5386002c6168",
      "PoetName": "陈以庄",
      "Form": "词",
      "Tags": [
        "宋代",
        "陈以庄"
      ],
      "Contents": [
        "晚来江阔潮平，",
        "越船吴榜催人去。",
        "稽山滴翠，",
        "胥涛溅恨，",
        "一襟离绪。",
        "访柳章台，",
        "问桃仙浦，",
        "物华如故。",
        "向秋娘渡口，",
        "泰娘桥畔，",
        "依稀是、相逢处。",
        "窈窕青门紫曲，",
        "蒨罗新、衣翻金缕，",
        "旧音恍记，",
        "轻拢慢拈，",
        "哀弦危柱。",
        "金屋难成，",
        "阿娇已远，",
        "不堪春暮。",
        "听一声杜宇，",
        "红殷绿老，",
        "雨花风絮。"
      ]
    },
    {
      "_id": null,
      "Name": "蓦山溪",
      "PoetId": "7bed360f9f53429e803f5386002c6168",
      "PoetName": "陈以庄",
      "Form": "词",
      "Tags": [
        "宋代",
        "陈以庄"
      ],
      "Contents": [
        "亭兰风蕙，",
        "昨日山阴曲。",
        "又过五峰来，",
        "听华堂、管弦丝竹。",
        "今年风物，",
        "著意庆生朝，",
        "□鹤舞，",
        "黑猿吟，",
        "花下眠青鹿。",
        "九龄五福，",
        "盛事人皆祝。",
        "谁识种春翁，",
        "等浮云、飞蟁过目。",
        "上方渴士，",
        "忠节起闻孙，",
        "金坡近，",
        "玉堂深，",
        "莫羡春田绿。"
      ]
    },
    {
      "_id": null,
      "Name": "贺新郎",
      "PoetId": "7bed360f9f53429e803f5386002c6168",
      "PoetName": "陈以庄",
      "Form": "词",
      "Tags": [
        "宋代",
        "陈以庄"
      ],
      "Contents": [
        "晓梦莺呼起。",
        "便安排、诗家厨传，",
        "酒家行李。",
        "点检花边新雨露，",
        "春在万家生齿。",
        "道官似、锦溪清驶。",
        "但便有人耕绿野，",
        "正不妨、鼓吹频来此。",
        "方觅句，",
        "且夷俟。",
        "画桥西畔多春意。",
        "记年年、曾来几度，",
        "落花流水。",
        "信到水穷云起处，",
        "依约辋川竹里。",
        "兴未属、王孙公子。",
        "料想明年端门里，",
        "有传柑宴罢黄封醉。",
        "肯回首，",
        "万杉底。"
      ]
    }
  ]
}