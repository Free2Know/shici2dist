{
  "_id": "51ab3d8ce98947f6ab0c056cbb953d91",
  "Name": "孔夷",
  "Description": "鲁逸仲，姓孔名夷，字方平，号滍皋先生，宋哲宗元祐中隐士。",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "南浦",
      "PoetId": "51ab3d8ce98947f6ab0c056cbb953d91",
      "PoetName": "孔夷",
      "Form": "词",
      "Tags": [
        "宋代",
        "孔夷"
      ],
      "Contents": [
        "风悲画角，",
        "听单于、三弄落谯门。",
        "投宿駸駸征骑，",
        "飞雪满孤村。",
        "酒市渐闲灯火，",
        "正敲窗、乱叶舞纷纷。",
        "送数声惊雁，",
        "下离烟水，",
        "嘹唳度寒云。",
        "好在半胧溪月，",
        "到如今、无处不销魂。",
        "故国梅花归梦，",
        "愁损绿罗裙。",
        "为问暗香闲艳，",
        "也相思、万点付啼痕。",
        "算翠屏应是，",
        "两眉馀恨倚黄昏。"
      ]
    },
    {
      "_id": null,
      "Name": "惜馀春慢·选冠子",
      "PoetId": "51ab3d8ce98947f6ab0c056cbb953d91",
      "PoetName": "孔夷",
      "Form": "未知",
      "Tags": [
        "宋代",
        "孔夷"
      ],
      "Contents": [
        "弄月馀花，",
        "团风轻絮，",
        "露湿池堂春草。",
        "莺莺恋友，",
        "燕燕将雏，",
        "惆怅睡残清晓。",
        "还似初相见时，",
        "携手旗亭，",
        "酒香梅小。",
        "向登临长是，",
        "伤春滋味，",
        "泪弹多少。",
        "因甚却、轻许风流，",
        "终非长久，",
        "又说分飞烦恼。",
        "罗衣瘦损，",
        "绣被香消，",
        "那更乱红如扫。",
        "门外无穷路岐，",
        "天若有情，",
        "和天须老。",
        "念高唐归梦，",
        "凄凉何处，",
        "水流云绕。"
      ]
    },
    {
      "_id": null,
      "Name": "水龙吟",
      "PoetId": "51ab3d8ce98947f6ab0c056cbb953d91",
      "PoetName": "孔夷",
      "Form": "词",
      "Tags": [
        "宋代",
        "孔夷"
      ],
      "Contents": [
        "岁穷风雪瓢零，",
        "望迷万里云垂冻。",
        "红绡碎翦，",
        "凝酥繁缀，",
        "烟深霜重。",
        "疏影沈波，",
        "暗香和月，",
        "横斜浮动。",
        "怅别来，",
        "欲把芳菲寄远，",
        "还羌管、吹三弄。",
        "寂寞玉人睡起，",
        "污残妆、不胜姣凤。",
        "盈盈山馆，",
        "纷纷客路，",
        "相思谁共。",
        "才与风流，",
        "赋称清艳，",
        "多情唯宋。",
        "算襄王，",
        "枉被梨花瘦损，",
        "又成春梦。"
      ]
    }
  ]
}