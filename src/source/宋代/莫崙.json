{
  "_id": "71a41b14299d4bc3a55bcd8a0eefce64",
  "Name": "莫崙",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "卜算子",
      "PoetId": "71a41b14299d4bc3a55bcd8a0eefce64",
      "PoetName": "莫崙",
      "Form": "词",
      "Tags": [
        "宋代",
        "莫崙"
      ],
      "Contents": [
        "红底过丝明，",
        "绿外飞绵小。",
        "不道东风上海棠，",
        "白地春归了。",
        "月笛曲栏留，",
        "露舃芳池绕。",
        "争得闲情似旧时，",
        "遍索檐花笑。"
      ]
    },
    {
      "_id": null,
      "Name": "摸鱼儿",
      "PoetId": "71a41b14299d4bc3a55bcd8a0eefce64",
      "PoetName": "莫崙",
      "Form": "词",
      "Tags": [
        "宋代",
        "莫崙"
      ],
      "Contents": [
        "听春教、燕颦莺诉。",
        "朝朝花困风雨。",
        "六桥忘却清明後，",
        "碧尽柳丝千缕。",
        "蜂蝶侣。",
        "正闲觅闲花，",
        "闲草闲歌舞。",
        "最怜西子。",
        "尚薄薄云情，",
        "盈盈波泪，",
        "点点旧眉妩。",
        "流红记，",
        "空泛秋宫怨句。",
        "才色何处娇妒。",
        "落红无风限随风絮。",
        "诗恨有谁曾遇。",
        "堪恨处。",
        "恨二十四番，",
        "花信催花去。",
        "东君暗苦。",
        "更多嘱多情，",
        "多愁杜宇，",
        "多诉断肠语。"
      ]
    },
    {
      "_id": null,
      "Name": "水龙吟",
      "PoetId": "71a41b14299d4bc3a55bcd8a0eefce64",
      "PoetName": "莫崙",
      "Form": "词",
      "Tags": [
        "宋代",
        "莫崙"
      ],
      "Contents": [
        "镜寒香歇江城路，",
        "今度见春全懒。",
        "断云过雨，",
        "花前歌扇，",
        "梅边酒盏。",
        "离思相欺，",
        "万丝萦绕，",
        "一襟销黯。",
        "但年光暗换，",
        "人生易感，",
        "西归水、南飞雁。",
        "也拟与愁排遣。",
        "奈江山、遮拦不断。",
        "娇讹梦语，",
        "湿荧啼袖，",
        "迷心醉眼。",
        "绣毂华茵，",
        "锦屏罗荐，",
        "何时拘管。",
        "但良宵空有，",
        "亭亭霜月，",
        "作相思伴。"
      ]
    },
    {
      "_id": null,
      "Name": "玉楼春",
      "PoetId": "71a41b14299d4bc3a55bcd8a0eefce64",
      "PoetName": "莫崙",
      "Form": "七律",
      "Tags": [
        "宋代",
        "莫崙"
      ],
      "Contents": [
        "绿杨芳径莺声小。",
        "帘幕烘香桃杏晓。",
        "馀寒犹峭雨疏疏，",
        "好梦自惊人悄悄。",
        "凭君莫问情多少。",
        "门外江流罗带绕。",
        "直饶明日便相逢，",
        "已是一春闲过了。"
      ]
    },
    {
      "_id": null,
      "Name": "生查子",
      "PoetId": "71a41b14299d4bc3a55bcd8a0eefce64",
      "PoetName": "莫崙",
      "Form": "五律",
      "Tags": [
        "宋代",
        "莫崙"
      ],
      "Contents": [
        "三两信凉风，",
        "七八分圆月。",
        "愁绪到今年，",
        "又与前年别。",
        "衾单容易寒，",
        "独暗相将灭。",
        "欲识此时情，",
        "听取鸣蛩说。"
      ]
    }
  ]
}