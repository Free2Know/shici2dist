{
  "_id": "63087b78b2f6474f8dbee718fcf4520a",
  "Name": "张孝忠",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "杏花天",
      "PoetId": "63087b78b2f6474f8dbee718fcf4520a",
      "PoetName": "张孝忠",
      "Form": "词",
      "Tags": [
        "宋代",
        "张孝忠"
      ],
      "Contents": [
        "看花随柳湖边去。",
        "似邂逅、水晶宫住。",
        "刘郎笔落惊风雨。",
        "酒社诗盟心许。",
        "玉关外、不辞马武。",
        "便好展、云霄稳步。",
        "郴江自绕郴山路。",
        "欲问功名何处。"
      ]
    },
    {
      "_id": null,
      "Name": "玉楼春",
      "PoetId": "63087b78b2f6474f8dbee718fcf4520a",
      "PoetName": "张孝忠",
      "Form": "七律",
      "Tags": [
        "宋代",
        "张孝忠"
      ],
      "Contents": [
        "绿波春早青烟暮。",
        "翠幕船如天上去。",
        "深杯浊酒醉贤人，",
        "隔岸幽花怜静女。",
        "浮云散乱流萍聚。",
        "恨满韩张离合处。",
        "欲招骑龙帝乡人，",
        "来咏叉鱼春岸句。"
      ]
    },
    {
      "_id": null,
      "Name": "破阵子",
      "PoetId": "63087b78b2f6474f8dbee718fcf4520a",
      "PoetName": "张孝忠",
      "Form": "词",
      "Tags": [
        "宋代",
        "张孝忠"
      ],
      "Contents": [
        "占气中涵清淑，",
        "徵诗古富篇章。",
        "杖屦闲随鱼□乐，",
        "怀抱清如湖水凉。",
        "何殊吴越乡。",
        "风柳春容袅袅，",
        "水花月影汪汪。",
        "且把清尊浇磊磈，",
        "莫为浮名愁肺肠。",
        "星星白发长。"
      ]
    },
    {
      "_id": null,
      "Name": "菩萨蛮",
      "PoetId": "63087b78b2f6474f8dbee718fcf4520a",
      "PoetName": "张孝忠",
      "Form": "词",
      "Tags": [
        "宋代",
        "张孝忠"
      ],
      "Contents": [
        "娇红隐映花稍雾。",
        "金莲容与歌声度。",
        "得句写香笺。",
        "江山此意传。",
        "醉当春好处。",
        "不道因风絮。",
        "去并锦闱眠。",
        "青绫被底仙。"
      ]
    },
    {
      "_id": null,
      "Name": "西江月",
      "PoetId": "63087b78b2f6474f8dbee718fcf4520a",
      "PoetName": "张孝忠",
      "Form": "词",
      "Tags": [
        "宋代",
        "张孝忠"
      ],
      "Contents": [
        "堂上簪缨交错，",
        "花间帘幕高张。",
        "与君一咏一飞觞。",
        "莫笑诗狂饮畅。",
        "满路光风转蕙，",
        "吟边宫柳斜行。",
        "新词妙绝动宫墙。",
        "紫诰黄麻天上。"
      ]
    },
    {
      "_id": null,
      "Name": "霜天晓角",
      "PoetId": "63087b78b2f6474f8dbee718fcf4520a",
      "PoetName": "张孝忠",
      "Form": "词",
      "Tags": [
        "宋代",
        "张孝忠"
      ],
      "Contents": [
        "楚山浮碧。",
        "江汉无终极。",
        "鄂渚几行云树，",
        "天何意、限南北。",
        "使君觞醉客。",
        "健倒曾何惜。",
        "三国英雄谁在，",
        "斜阳外、尽陈迹。"
      ]
    },
    {
      "_id": null,
      "Name": "鹧鸪天",
      "PoetId": "63087b78b2f6474f8dbee718fcf4520a",
      "PoetName": "张孝忠",
      "Form": "七律",
      "Tags": [
        "宋代",
        "张孝忠"
      ],
      "Contents": [
        "豆蔻梢头春意浓。",
        "薄罗衫子柳腰风。",
        "人间乍识瑶池似，",
        "天上浑疑月殿空。",
        "眉黛小，",
        "髻云松。",
        "背人欲整又还慵。",
        "多应没个藏娇处，",
        "满镜桃花带雨红。"
      ]
    }
  ]
}