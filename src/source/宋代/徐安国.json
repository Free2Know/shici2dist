{
  "_id": "b9cd56805034455a8e58d5d982744bea",
  "Name": "徐安国",
  "Description": "",
  "Dynasty": "宋代",
  "Birth": "",
  "Death": "",
  "Poems": [
    {
      "_id": null,
      "Name": "满江红",
      "PoetId": "b9cd56805034455a8e58d5d982744bea",
      "PoetName": "徐安国",
      "Form": "词",
      "Tags": [
        "宋代",
        "徐安国"
      ],
      "Contents": [
        "挥手华堂，",
        "重整顿、选花场屋。",
        "撩鼻观、飞浮杂沓，",
        "异香芬馥。",
        "金缕尚馀闲态度，",
        "冰姿早作新妆束。",
        "恨尊前、缺典费思量，",
        "无松竹。",
        "蜂蝶恨，",
        "何时足。",
        "桃李怨，",
        "成粗俗。",
        "为情深、拼了一生愁独。",
        "菊信谩劳频探问，",
        "兰心未许相随逐。",
        "想从今、无暇斸蔷薇，",
        "锄罂粟。"
      ]
    },
    {
      "_id": null,
      "Name": "蓦山溪",
      "PoetId": "b9cd56805034455a8e58d5d982744bea",
      "PoetName": "徐安国",
      "Form": "词",
      "Tags": [
        "宋代",
        "徐安国"
      ],
      "Contents": [
        "青梅骨瘦，",
        "已有生春意。",
        "椒萼露微花，",
        "便觉香魂旖旎。",
        "惜花公子，",
        "可是赋情深，",
        "携瘦竹，",
        "绕疏篱，",
        "终日成孤倚。",
        "赏心乐事，",
        "又也何曾废。",
        "烟露湿铅华，",
        "误啼妆、三年客里。",
        "江南芳信，",
        "政自不愆期，",
        "吴山远，",
        "越山长，",
        "梦寐添憔悴。"
      ]
    },
    {
      "_id": null,
      "Name": "鹧鸪天",
      "PoetId": "b9cd56805034455a8e58d5d982744bea",
      "PoetName": "徐安国",
      "Form": "七律",
      "Tags": [
        "宋代",
        "徐安国"
      ],
      "Contents": [
        "翠幕围香夜正迟。",
        "红麟生焰烛交辉。",
        "纤腰趁拍轻於柳，",
        "娇面添妆韵似梅。",
        "凝远恨，",
        "惜芳期。",
        "十年幽梦彩云飞。",
        "多情不管霜髯满，",
        "犹欲杯翻似旧时。"
      ]
    }
  ]
}