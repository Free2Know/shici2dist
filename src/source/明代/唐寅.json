{
  "_id": "2e0b97eb81c543a6b14e83644533ae53",
  "Name": "唐寅",
  "Description": "唐寅（１４７０－１５２３），字伯虎，号六如居士，吴县（今属江苏省）人。弘治十一年９１４９８）乡试第一。他是明代著名画家，作诗别具一格，洒脱自然。为人不拘礼法，晚年尤其明显，这在他的诗里常有流露。",
  "Dynasty": "明代",
  "Birth": "",
  "Death": "",
  "Poems": [
    {
      "_id": null,
      "Name": "我爱秋香",
      "PoetId": "2e0b97eb81c543a6b14e83644533ae53",
      "PoetName": "唐寅",
      "Form": "七绝",
      "Tags": [
        "明代",
        "唐寅"
      ],
      "Contents": [
        "我画蓝江水悠悠，",
        "爱晚亭上枫叶愁。",
        "秋月溶溶照佛寺，",
        "香烟袅袅绕经楼。"
      ]
    },
    {
      "_id": null,
      "Name": "桃花庵歌",
      "PoetId": "2e0b97eb81c543a6b14e83644533ae53",
      "PoetName": "唐寅",
      "Form": "未知",
      "Tags": [
        "明代",
        "唐寅"
      ],
      "Contents": [
        "桃花坞里桃花庵，",
        "桃花庵下桃花仙；",
        "桃花仙人种桃树，",
        "又摘桃花卖酒钱。",
        "酒醒只在花前坐，",
        "酒醉换来花下眠；",
        "半醒半醉日复日，",
        "花落花开年复年。",
        "但愿老死花酒间，",
        "不愿鞠躬车马前；",
        "车尘马足富者趣，",
        "酒盏花枝贫者缘。",
        "若将富贵比贫贱，",
        "一在平地一在天；",
        "若将贫贱比车马，",
        "他得驱驰我得闲。",
        "别人笑我忒疯癫，",
        "我笑别人看不穿；",
        "不见五陵豪杰墓，",
        "无花无酒锄做田。"
      ]
    },
    {
      "_id": null,
      "Name": "美人对月",
      "PoetId": "2e0b97eb81c543a6b14e83644533ae53",
      "PoetName": "唐寅",
      "Form": "七绝",
      "Tags": [
        "明代",
        "唐寅"
      ],
      "Contents": [
        "斜髻娇娥夜卧迟。",
        "梨花风静鸟栖枝。",
        "难将心事和人说。",
        "说与青天明月知。"
      ]
    },
    {
      "_id": null,
      "Name": "观鳌山",
      "PoetId": "2e0b97eb81c543a6b14e83644533ae53",
      "PoetName": "唐寅",
      "Form": "七律",
      "Tags": [
        "明代",
        "唐寅"
      ],
      "Contents": [
        "禁卫森严夜寂寥。",
        "灯山忽见翠召荛。",
        "六鳌并驾神仙府。",
        "双鹊连成帝子桥。",
        "星振珠光铺锦绣。",
        "月分金影乱琼瑶。",
        "顾身已自登缑岭。",
        "何必秦姬奏洞箫。"
      ]
    },
    {
      "_id": null,
      "Name": "言志",
      "PoetId": "2e0b97eb81c543a6b14e83644533ae53",
      "PoetName": "唐寅",
      "Form": "七绝",
      "Tags": [
        "明代",
        "唐寅"
      ],
      "Contents": [
        "不炼金丹不坐禅，",
        "不为商贾不耕田。",
        "闲来写就青山卖，",
        "不使人间造孽钱！"
      ]
    },
    {
      "_id": null,
      "Name": "题拈花微笑图",
      "PoetId": "2e0b97eb81c543a6b14e83644533ae53",
      "PoetName": "唐寅",
      "Form": "七律",
      "Tags": [
        "明代",
        "唐寅"
      ],
      "Contents": [
        "昨夜海棠初着雨，",
        "数朵轻盈娇欲语。",
        "佳人晓起出兰房，",
        "折来对镜化红妆。",
        "问郎花好奴颜好？",
        "郎道不如花窈窕。",
        "佳人闻语发娇嗔，",
        "不信死花胜活人。",
        "将花揉碎掷郎前，",
        "请郎今日伴花眠。"
      ]
    },
    {
      "_id": null,
      "Name": "题碧藻轩",
      "PoetId": "2e0b97eb81c543a6b14e83644533ae53",
      "PoetName": "唐寅",
      "Form": "七律",
      "Tags": [
        "明代",
        "唐寅"
      ],
      "Contents": [
        "画堂基构画船通。",
        "碧水涟漪碧藻丛。",
        "波弄日光翻上栋。",
        "窗含烟景直浮空。",
        "帘垂菡萏花开上。",
        "鱼戏栏杆倒影中。",
        "试倩诗人略评品。",
        "不妨唤作水晶宫。"
      ]
    },
    {
      "_id": null,
      "Name": "黄花诗",
      "PoetId": "2e0b97eb81c543a6b14e83644533ae53",
      "PoetName": "唐寅",
      "Form": "七绝",
      "Tags": [
        "明代",
        "唐寅"
      ],
      "Contents": [
        "黄花无主为谁容？",
        "冷落疏篱曲径中。",
        "尽把金钱买胭脂，",
        "一生颜色付西风。"
      ]
    }
  ]
}