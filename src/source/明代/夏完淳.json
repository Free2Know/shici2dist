{
  "_id": "0d07e5d3d55949f8a6b168b1f13e8796",
  "Name": "夏完淳",
  "Description": "(1631-1647)，原名复，字存古，别号灵胥，上海松江县人。其父夏允彝，其师陈子龙，均是文名卓著、讲求气节的民族英雄。夏完淳被清廷捕获，洪承畴想软化他，夏坚贞不从，还把洪奚落一番，便从容就义，年仅十七岁。著作有《玉樊堂词》，其作思想性艺术性都达到一定的高度，在明末词坛占有重要的位置。",
  "Dynasty": "明代",
  "Birth": "",
  "Death": "",
  "Poems": [
    {
      "_id": null,
      "Name": "一剪梅",
      "PoetId": "0d07e5d3d55949f8a6b168b1f13e8796",
      "PoetName": "夏完淳",
      "Form": "词",
      "Tags": [
        "明代",
        "夏完淳"
      ],
      "Contents": [
        "无限伤心夕照中，",
        "故国凄凉，",
        "剩粉余红。",
        "金沟御水日西东。",
        "昨岁陈宫，",
        "今岁隋宫。",
        "  往事思量一饷空，",
        "飞絮无情，",
        "依旧烟笼。",
        "长条短叶翠濛濛。",
        "才过西风，",
        "又过东风。"
      ]
    },
    {
      "_id": null,
      "Name": "两同心",
      "PoetId": "0d07e5d3d55949f8a6b168b1f13e8796",
      "PoetName": "夏完淳",
      "Form": "词",
      "Tags": [
        "明代",
        "夏完淳"
      ],
      "Contents": [
        "梦到扬州，",
        "依然南浦。",
        "绮罗如梦锦如尘，",
        "香车宝马知何处。",
        "翠烟笼，",
        "十里隋堤，",
        "茫茫飞絮。",
        "  举目魂消肠断，",
        "春光如许。",
        "琼花消息竟飘零，",
        "荒台古苑春无主。",
        "想莺花，",
        "十二楼前，",
        "迷离烟雨。"
      ]
    },
    {
      "_id": null,
      "Name": "别云间",
      "PoetId": "0d07e5d3d55949f8a6b168b1f13e8796",
      "PoetName": "夏完淳",
      "Form": "五律",
      "Tags": [
        "明代",
        "夏完淳"
      ],
      "Contents": [
        "三年羁旅客，",
        "今日又南冠。",
        "无限山河泪，",
        "谁言天地宽！",
        "已知泉路近，",
        "欲别故乡难。",
        "毅魄归来日，",
        "灵旗空际看。"
      ]
    },
    {
      "_id": null,
      "Name": "卜算子",
      "PoetId": "0d07e5d3d55949f8a6b168b1f13e8796",
      "PoetName": "夏完淳",
      "Form": "词",
      "Tags": [
        "明代",
        "夏完淳"
      ],
      "Contents": [
        "秋色到空闺，",
        "夜扫梧桐叶。",
        "谁料同心结不成，",
        "翻就相思结。",
        "十二玉阑干，",
        "风动灯明灭。",
        "立尽黄昏泪几行，",
        "一片鸦啼月。"
      ]
    },
    {
      "_id": null,
      "Name": "婆罗门引",
      "PoetId": "0d07e5d3d55949f8a6b168b1f13e8796",
      "PoetName": "夏完淳",
      "Form": "词",
      "Tags": [
        "明代",
        "夏完淳"
      ],
      "Contents": [
        "晚鸦飞去，",
        "一枝花影送黄昏。",
        "春归不阻重门。",
        "辞却江南三月，",
        "何处梦堪温。",
        "更阶前新绿，",
        "空锁芳尘。",
        "  随风摇曳云，",
        "不须兰棹朱轮。",
        "只有梧桐枝上，",
        "留得三分。",
        "多情皓魄，",
        "怕明宵还照旧钗痕。",
        "登楼望，",
        "柳外销魂。"
      ]
    },
    {
      "_id": null,
      "Name": "寻芳草",
      "PoetId": "0d07e5d3d55949f8a6b168b1f13e8796",
      "PoetName": "夏完淳",
      "Form": "未知",
      "Tags": [
        "明代",
        "夏完淳"
      ],
      "Contents": [
        "几阵杜鹃啼，",
        "却在那，",
        "杏花深处。",
        "小禽儿，",
        "唤得人归去，",
        "唤不得愁归去。",
        " 离别又春深，",
        "最恨也，",
        "多情飞絮。",
        "恨柳丝，",
        "系得离愁住，",
        "系不得离人住。"
      ]
    },
    {
      "_id": null,
      "Name": "烛影摇红",
      "PoetId": "0d07e5d3d55949f8a6b168b1f13e8796",
      "PoetName": "夏完淳",
      "Form": "词",
      "Tags": [
        "明代",
        "夏完淳"
      ],
      "Contents": [
        "辜负天工，",
        "九重自有春如海。",
        "佳期一梦断人肠，",
        "静倚银釭待。",
        "隔浦红兰堪采，",
        "上扁舟，",
        "伤欵乃。",
        "梨花带雨，",
        "柳絮迎风，",
        "一番愁债。",
        "  回首当年，",
        "绮楼画阁生光彩。",
        "朝弹瑶瑟夜银筝，",
        "歌舞人潇洒。",
        "一自市朝更改，",
        "暗销魂，",
        "繁华难再。",
        "金钗十二，",
        "珠履三千，",
        "凄凉万载。"
      ]
    },
    {
      "_id": null,
      "Name": "绝句",
      "PoetId": "0d07e5d3d55949f8a6b168b1f13e8796",
      "PoetName": "夏完淳",
      "Form": "七绝",
      "Tags": [
        "明代",
        "夏完淳"
      ],
      "Contents": [
        "扁舟明月两峰间，",
        "千顷芦花人未远。",
        "缥缈苍茫不可接，",
        "白云空翠洞庭山。"
      ]
    }
  ]
}