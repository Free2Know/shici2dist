{
  "_id": "ca2b04ab6bfa4ae0ad47d50114b88b00",
  "Name": "龚自珍",
  "Description": "龚自珍（1792-1841），清末思想家、文学家。一名巩祚，易简，字（王瑟）人，号定庵。浙江仁和人。道光进士。曾任内阁中书、礼部主事。他支持林则徐禁烟，建议加强战备。他反对清末土地兼并，反对君主独裁。其为文纵横，自成一家，诗风瑰丽奇肆，辑有《龚自珍全集》。",
  "Dynasty": "清代",
  "Birth": "",
  "Death": "",
  "Poems": [
    {
      "_id": null,
      "Name": "咏史",
      "PoetId": "ca2b04ab6bfa4ae0ad47d50114b88b00",
      "PoetName": "龚自珍",
      "Form": "七律",
      "Tags": [
        "清代",
        "龚自珍"
      ],
      "Contents": [
        "金粉东南十五州，",
        "万重恩怨属名流。",
        "牢盆狎客操全算，",
        "团扇才人踞上游。",
        "避席畏闻文字狱，",
        "著书都为稻粱谋。",
        "田横五百人安在，",
        "难道归来尽列侯。"
      ]
    },
    {
      "_id": null,
      "Name": "夜坐",
      "PoetId": "ca2b04ab6bfa4ae0ad47d50114b88b00",
      "PoetName": "龚自珍",
      "Form": "七律",
      "Tags": [
        "清代",
        "龚自珍"
      ],
      "Contents": [
        "沉沉心事北南东，",
        "一睨人材海内空。",
        "壮岁始参周史席，",
        "髫年惜堕晋贤风。",
        "功高拜将成仙外，",
        "才尽回肠荡气中。",
        "万一禅关砉然破，",
        "美人如玉剑如虹。"
      ]
    },
    {
      "_id": null,
      "Name": "己亥杂诗",
      "PoetId": "ca2b04ab6bfa4ae0ad47d50114b88b00",
      "PoetName": "龚自珍",
      "Form": "七绝",
      "Tags": [
        "清代",
        "龚自珍"
      ],
      "Contents": [
        "九州生气恃风雷，",
        "万马齐喑究可哀。",
        "我劝天公重抖擞，",
        "不拘一格降人才。"
      ]
    },
    {
      "_id": null,
      "Name": "已亥杂诗",
      "PoetId": "ca2b04ab6bfa4ae0ad47d50114b88b00",
      "PoetName": "龚自珍",
      "Form": "七绝",
      "Tags": [
        "清代",
        "龚自珍"
      ],
      "Contents": [
        "少年哀乐过于人，",
        "歌泣无端字字真。",
        "既壮周旋杂痴黠，",
        "童心来复梦中身。"
      ]
    },
    {
      "_id": null,
      "Name": "杂诗",
      "PoetId": "ca2b04ab6bfa4ae0ad47d50114b88b00",
      "PoetName": "龚自珍",
      "Form": "七绝",
      "Tags": [
        "清代",
        "龚自珍"
      ],
      "Contents": [
        "只筹一缆十夫多，",
        "细算千艘渡此河。",
        "我也曾糜太仓粟，",
        "夜间邪许泪滂沱。"
      ]
    },
    {
      "_id": null,
      "Name": "漫感",
      "PoetId": "ca2b04ab6bfa4ae0ad47d50114b88b00",
      "PoetName": "龚自珍",
      "Form": "七绝",
      "Tags": [
        "清代",
        "龚自珍"
      ],
      "Contents": [
        "绝域从军计惘然，",
        "东南幽恨满词笺。",
        "一箫一剑平生意，",
        "负尽狂名十五年。"
      ]
    },
    {
      "_id": null,
      "Name": "西郊落花歌",
      "PoetId": "ca2b04ab6bfa4ae0ad47d50114b88b00",
      "PoetName": "龚自珍",
      "Form": "未知",
      "Tags": [
        "清代",
        "龚自珍"
      ],
      "Contents": [
        "出丰宜门一里，",
        "海棠大十围八九十本，",
        "花时车马太盛，",
        "未尝过也。",
        "三月二十六日大风，",
        "明日风少定，",
        "则偕金礼部、汪孝廉、朱上舍、家弟出城饮而有此作。",
        "西郊落花天下奇，",
        "古来但赋伤春诗，",
        "西郊车马一朝尽，",
        "定庵先生沽酒来赏之。",
        "先生探春人不觉，",
        "先生送春人又嗤，",
        "呼朋亦得三四子，",
        "出城失色人皆痴。",
        "如钱塘潮夜澎湃，",
        "如昆阳战晨披靡，",
        "如八万四千天女洗脸罢，",
        "齐向此地倾胭脂。",
        "奇龙怪凤爱漂泊，",
        "琴高之鲤何反欲上天为？",
        "玉皇宫中空若洗，",
        "三百六十界无一青蛾眉。",
        "又如先生平生之忧患，",
        "恍惚怪诞百出难穷期。",
        "先生读书尽三藏，",
        "最喜维摩卷里多清词，",
        "又闻净土落花深四寸，",
        "冥目观想犹神驰。",
        "西方净国未可到，",
        "下笔绮语何漓漓，",
        "安得树有不尽之花更雨新好者，",
        "三百六十日常是落花时！"
      ]
    },
    {
      "_id": null,
      "Name": "辛巳除夕与彭同年同宿道观中，彭出平……",
      "PoetId": "ca2b04ab6bfa4ae0ad47d50114b88b00",
      "PoetName": "龚自珍",
      "Form": "未知",
      "Tags": [
        "清代",
        "龚自珍"
      ],
      "Contents": [
        "读之竟夜，",
        "遂书卷尾亦是三生影，",
        "同听一杵钟。",
        "挑灯人海外，",
        "拔剑梦魂中。",
        "雪色惮恩怨，",
        "诗声破苦空。",
        "明朝客盈座，",
        "谁言去年踪。"
      ]
    },
    {
      "_id": null,
      "Name": "鹊踏枝",
      "PoetId": "ca2b04ab6bfa4ae0ad47d50114b88b00",
      "PoetName": "龚自珍",
      "Form": "词",
      "Tags": [
        "清代",
        "龚自珍"
      ],
      "Contents": [
        "漠漠春芜春不祝藤刺牵衣，",
        "碍却行人路。",
        "偏是无情偏解舞，",
        "蒙蒙扑面皆飞絮。",
        "绣院深沉谁是主？",
        "一朵孤花，",
        "墙角明如许！",
        "莫怨无人来折取，",
        "花开不合阳春暮。"
      ]
    }
  ]
}