{
  "_id": "2fc7f6bcc8654289a5c221fab9094f03",
  "Name": "王士祯",
  "Description": "（1634-1711），字子真，一字贻上，号阮亭，又号渔洋山人，山东新城人。顺治十二年已未（1655）进士，官至刑部尚书，谥文简。康熙时继钱谦益而主盟诗坛。论诗创神韵说。早年诗作清丽澄淡，中年以后转为苍劲。擅长各体，尤工七绝。但未能摆脱明七子摹古余习，时人诮之为\"清秀李于麟\"（李攀龙）。然传其衣钵者不少。有《带经堂集》。",
  "Dynasty": "清代",
  "Birth": "",
  "Death": "",
  "Poems": [
    {
      "_id": null,
      "Name": "冶春",
      "PoetId": "2fc7f6bcc8654289a5c221fab9094f03",
      "PoetName": "王士祯",
      "Form": "七绝",
      "Tags": [
        "清代",
        "王士祯"
      ],
      "Contents": [
        "今有东风太狡狯，",
        "弄晴作雨遣春来。",
        "江梅一夜落红雪，",
        "便有夭桃无数开。"
      ]
    },
    {
      "_id": null,
      "Name": "初春济南作",
      "PoetId": "2fc7f6bcc8654289a5c221fab9094f03",
      "PoetName": "王士祯",
      "Form": "七绝",
      "Tags": [
        "清代",
        "王士祯"
      ],
      "Contents": [
        "山郡逢春复乍晴，",
        "陂塘分出几泉清？",
        "郭边万户皆临水，",
        "雪后千峰半入城。"
      ]
    },
    {
      "_id": null,
      "Name": "悼亡诗",
      "PoetId": "2fc7f6bcc8654289a5c221fab9094f03",
      "PoetName": "王士祯",
      "Form": "七绝",
      "Tags": [
        "清代",
        "王士祯"
      ],
      "Contents": [
        "陌上莺啼细草薰，",
        "鱼鳞风皱水成纹。",
        "江南红豆相思苦，",
        "岁岁花开一忆君。"
      ]
    },
    {
      "_id": null,
      "Name": "江上",
      "PoetId": "2fc7f6bcc8654289a5c221fab9094f03",
      "PoetName": "王士祯",
      "Form": "七律",
      "Tags": [
        "清代",
        "王士祯"
      ],
      "Contents": [
        "吴头楚尾路如何，",
        "烟雨秋深暗白波。",
        "晚趁寒潮渡江去，",
        "满林黄叶雁声多。"
      ]
    },
    {
      "_id": null,
      "Name": "真州绝句",
      "PoetId": "2fc7f6bcc8654289a5c221fab9094f03",
      "PoetName": "王士祯",
      "Form": "七绝",
      "Tags": [
        "清代",
        "王士祯"
      ],
      "Contents": [
        "江干多是钓人居，",
        "柳陌菱塘一带疏。",
        "好是日斜风定后，",
        "半江红树卖鲈鱼。"
      ]
    },
    {
      "_id": null,
      "Name": "秋柳",
      "PoetId": "2fc7f6bcc8654289a5c221fab9094f03",
      "PoetName": "王士祯",
      "Form": "七律",
      "Tags": [
        "清代",
        "王士祯"
      ],
      "Contents": [
        "秋来何处最销魂？",
        "残照西风白下门。",
        "他日差池春燕影，",
        "只今憔悴晚烟痕。",
        "愁生陌上黄骢央，",
        "梦远江南乌夜村。",
        "莫听临风三弄笛，",
        "玉关哀怨总难论。"
      ]
    },
    {
      "_id": null,
      "Name": "秦淮杂诗",
      "PoetId": "2fc7f6bcc8654289a5c221fab9094f03",
      "PoetName": "王士祯",
      "Form": "七绝",
      "Tags": [
        "清代",
        "王士祯"
      ],
      "Contents": [
        "傅寿清歌妙嫩箫，",
        "红牙子玉夜相邀。",
        "而今明月空如水，",
        "不见青溪长板桥。"
      ]
    },
    {
      "_id": null,
      "Name": "题秋江独钓图",
      "PoetId": "2fc7f6bcc8654289a5c221fab9094f03",
      "PoetName": "王士祯",
      "Form": "七绝",
      "Tags": [
        "清代",
        "王士祯"
      ],
      "Contents": [
        "一蓑一笠一扁舟，",
        "一丈丝纶一寸钩。",
        "一曲高歌一樽酒，",
        "一人独钓一江秋。",
        " "
      ]
    }
  ]
}