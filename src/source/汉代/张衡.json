{
  "_id": "b36232b536934c3fa59ac75e9df4de32",
  "Name": "张衡",
  "Description": "张衡（前76-前39），字平子，南阳西鄂人（今河南省南阳县北）人。东汉安帝时为太史令，顺帝朝迁侍中，出为河间王相，后征拜尚书。卒年六十二。他是当时著名的文学家和科学家，既是《二京赋》的作者又是浑天仪和候风地动仪的发明人。诗歌传四言的《怨篇》、五言的《同声歌》和七言的《四愁诗》各一首。",
  "Dynasty": "汉代",
  "Birth": "",
  "Death": "",
  "Poems": [
    {
      "_id": null,
      "Name": "四愁诗",
      "PoetId": "b36232b536934c3fa59ac75e9df4de32",
      "PoetName": "张衡",
      "Form": "未知",
      "Tags": [
        "汉代",
        "张衡"
      ],
      "Contents": [
        "我所思兮在太山，",
        "欲往从之梁父艰。",
        "侧身东望涕沾翰。",
        "美人赠我金错刀，",
        "何以报之英琼瑶。",
        "路远莫致倚逍遥，",
        "何为怀忧心烦劳。",
        "我所思兮在桂林，",
        "欲往从之湘水深。",
        "侧身南望涕沾襟。",
        "美人赠我琴琅玕，",
        "何以报之双玉盘。",
        "路远莫致倚惆怅，",
        "何为怀忧心烦怏。",
        "我所思兮在汉阳，",
        "欲往从之陇阪长。",
        "侧身西望涕沾裳。",
        "美人赠我貂襜褕，",
        "何以报之明月珠。",
        "路远莫致倚踟蹰，",
        "何为怀忧心烦纡。",
        "我所思兮在雁门，",
        "欲往从之雪雰雰。",
        "侧身北望涕沾巾。",
        "美人赠我锦绣段，",
        "何以报之青玉案。",
        "路远莫致倚增叹，",
        "何为怀忧心烦惋。"
      ]
    }
  ]
}