{
  "_id": "8807064dcf664a5792c4e41fa57dae66",
  "name": "颜真卿",
  "description": "颜真卿，字清臣，京兆长安人。博学，工辞章。事亲孝。开元中举进士，又擢制科。调醴泉尉，累迁殿中侍御史。忤宰相杨国忠，出为平原太守。安禄山反，河朔尽陷，独平原城守具备，使司兵参军李平驰奏。明皇大喜，即拜户部侍郎。肃宗即位灵武，真卿数遣使以蜡丸裹书陈事。拜工部尚书，兼御史大夫，为河北招讨采访处置使。至德二年，朝于凤翔，授宪部尚书，迁御史大夫。军国之事，知无不言。为宰相所忌，出为冯翊太守，改蒲州刺史。御史唐旻诬劾，贬饶州刺史。旋拜浙西节度使，召入为刑部侍郎。李辅国衔之，贬蓬州长史。代宗立，起为户部侍郎，除荆南节度使。未行，改尚书右丞。寻除检校刑部尚书，兼御史大夫，封鲁国公。与元载不合，贬峡州别驾，改吉州司马，迁抚、湖二州刺史。载诛，擢刑部尚书，进吏部。卢gX当国，益恶之，改太子太师。李希烈陷汝州，gX奏遣真卿往谕，拘胁累岁，不屈而死。赠司徒，谥文忠。真卿立朝正色，刚而有礼，非公言直道，不萌于心。天下不以姓名称，而独曰鲁公。善正、草书，笔力遒婉，世宝传之。诗一卷。",
  "dynasty": "06.唐代",
  "birth": "",
  "death": "",
  "poemIds": [
    "bc02fcfcab1a410888cc2ae2abefd4b5",
    "690e88395985426da57b4c99b2d528ed",
    "b271ed8d04064152b8b344c540424d12",
    "8f1770eaa374404d90aa162e9532e71e",
    "437c6230303f4582aff29c4b4b502e1e",
    "bf9c44f5f83047c390c3ebb19e1b1e11",
    "952f35c47b894bb593dda3e5ab2f7373",
    "654618825ea440de90a873fa8119bd4b",
    "a88f4319c334486c981f195e940b81ae",
    "c17aad77b52e42308f322f92cab8deca",
    "abf9261cff644c78a6e4b09485ee1165",
    "79b0654233b440a2bfb53aa5c289d58c",
    "b6119a1e324d4cf181e9322e149f293a",
    "85e402393dc141689bb16ede0855ab37",
    "0d0dad2783594ab4be137e34a34a147e",
    "4d86284636c84461930b24a4cc20a826",
    "cb0aaa96bca049f1b58402d791e06272",
    "30a93c4ed2704088804c2bcae918d266",
    "66ae42891cbc4c2796e6ce528202f9ca"
  ]
}