{
  "_id": "e4dae1b7f9eb40bab491c8e47a9fcc2f",
  "name": "裴度",
  "description": "裴度，字中立，河东闻喜人。贞元中擢第，授河阴县尉，迁监察御史，出为河南府功曹，迁起居舍人。宪宗元和六年，以司封员外郎、知制诰，寻转本司郎中，使魏州，还拜中书舍人，改御史中丞，寻兼刑部侍郎。十六年，拜门下侍郎同中书门下平章事。于时讨蔡，度请身自督战，诏以度充淮西宣慰招讨处置使。蔡平，封晋国公，复知政事。为皇甫鎛所构，出为太原尹、北都留守、河东节度使。穆宗长庆元年，河朔复乱，诏度以本官充镇州四面行营招讨使。元稹拜平章事，罢度兵权，充东都留守。寻以守司徒同平章事，复知政事。李逢吉沮之，出为山南西道节度使。敬宗宝历元年，度入觐京师。帝礼遇隆厚，数日宣制，复知政事。文宗立，加门下侍郎，集贤殿大学士，进阶特进，以病恳辞机务，诏加守司徒，兼侍中，充山南东道节度等使。太和八年，以本官判东都尚书省事，充东都留守，进位中书令，寻复兼太原尹、北都留守、河东节度使。度固辞，不允，至镇，病甚，乞还东都养病，诏许还京。卒赠太傅。度状貌不逾中人，而风彩俊爽，占对雄辩，出入中外，经事四朝，以身系国之安危者二十年。集二卷，今编诗一卷。",
  "dynasty": "06.唐代",
  "birth": "",
  "death": "",
  "poemIds": [
    "647350a9af134106960ef0227d197cd4",
    "45860e967cb14a3dbce3dbcc1b2a8fe1",
    "53032a2876c34aca8d857ddfbdc391c0",
    "8228bfeea416483db837bfe7d75afeed",
    "87e7ac71118f410eaa539b8d80205ac7",
    "238319d7ff814446b9aeab4c04ae0d2f",
    "bf0c027b8d924a00ac549c4b613516ec",
    "95c111b102dc4955b2bdd15911b4a62b",
    "41491a986cb642b19a0a227656e4d8c6",
    "f4f191a56bf147999ef77352b6694dfd",
    "d36f1f8222fa4ff8a34818991d553c87",
    "42a6933e29c74738bb8043db3324474a",
    "b56d28ec295344c2a404dc4b9b771e8e",
    "37b11361fb7a4b419bb580820e184334",
    "0c0a01c7538042a5bd6826324fdb0719",
    "b26caa5036064bd6b44c29ffe53f63a0",
    "36cf8b089e8c4c8ca24fb3af096d437d",
    "84b9ae973a154c36b6aec4da6be20917",
    "145e77f686e84f36b75895f1c1357b03",
    "1382a8d971c543a7a1833ed6f4e7c4ed",
    "7fc12fdf86a0484a93703dcc54fec6ca",
    "7130e79ab4dd43b3aec185756193d1cf",
    "58a207adc50949e78c758d057903faaa",
    "a9989061270441559a34ba0aae422d1c",
    "e256c098798f4c06ac40fe9f2e94303c",
    "6359c9bee67e4445ae5726b2750aa7a8"
  ]
}