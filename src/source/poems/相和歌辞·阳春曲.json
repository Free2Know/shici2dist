{
  "_id": "e373e9fa36c8485d940d75099a420595",
  "name": "相和歌辞·阳春曲",
  "contents": [
    "为口莫学阮嗣宗，",
    "不言是非非至公。",
    "为手须似朱云辈，",
    "折槛英风至今在。",
    "男儿结发事君亲，",
    "须斅前贤多慷慨。",
    "历数雍熙房与杜，",
    "魏公姚公宋开府。",
    "尽向天上仙宫闲处坐，",
    "何不却辞上帝下下土，",
    "忍见苍生苦苦苦。"
  ],
  "ptype": null,
  "poetName": "贯休",
  "poetId": "35ef826ebca24b318ada7e612c75eda6",
  "form": "未知",
  "tags": [
    "06.唐代",
    "贯休"
  ]
}