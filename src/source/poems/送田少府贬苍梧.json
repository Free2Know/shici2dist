{
  "_id": "097bddd057ce4ad3bce6d79aa89905ba",
  "name": "送田少府贬苍梧",
  "contents": [
    "沉吟对迁客，",
    "惆怅西南天。",
    "昔为一官未得意，",
    "今向万里令人怜。",
    "念兹斗酒成暌间，",
    "停舟叹君日将晏。",
    "远树应怜北地春，",
    "行人却羡南归雁。",
    "丈夫穷达未可知，",
    "看君不合长数奇。",
    "江山到处堪乘兴，",
    "杨柳青青那足悲。"
  ],
  "ptype": null,
  "poetName": "高适",
  "poetId": "0d11fdc00e6841ed859f8a40f1a2c988",
  "form": "未知",
  "tags": [
    "06.唐代",
    "高适"
  ]
}