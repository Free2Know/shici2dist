{
  "_id": "e956e1bc92824c2ab4d2a0ecc5bcac28",
  "name": "六年立春日人日作",
  "contents": [
    "二日立春人七日，",
    "盘蔬饼饵逐时新。",
    "年方吉郑犹为少，",
    "家比刘韩未是贫。",
    "乡园节岁应堪重，",
    "亲故欢游莫厌频。",
    "试作循潮封眼想，",
    "何由得见洛阳春？",
    "[分司致仕官中，",
    "吉傅、郑谘议最老，",
    "韩庶子、刘员外尤贫。",
    "循、潮、封三郡客皆洛下旧游也。",
    "]"
  ],
  "ptype": null,
  "poetName": "白居易",
  "poetId": "61c661a769a04e409e99836b8f4a8f79",
  "form": "未知",
  "tags": [
    "06.唐代",
    "白居易"
  ]
}