{
  "_id": "81b1cff99ccd4c8685a65366da9b3d07",
  "name": "拨不断三首",
  "contents": [
    "酒杯深，",
    "故人心，",
    "相逢且莫推辞饮。",
    "君若歌时我慢斟，",
    "屈原清死由他恁。",
    "醉和醒争甚？",
    "菊花开，",
    "正归来。",
    "伴虎溪僧、鹤林友、龙山客；",
    "似杜工部、陶渊明、李太白；",
    "有洞庭柑、东阳酒、西湖蟹。",
    "哎，",
    "楚三闾休怪！",
    "叹寒儒，",
    "谩读书，",
    "读书须索题桥柱。",
    "题柱虽乘驷马车，",
    "乘车谁买《长门赋》？",
    "且看了长安回去！",
    "以上马致远作品《拨不断》共3首"
  ],
  "ptype": null,
  "poetName": "马致远",
  "poetId": "2a53a3d4fb244b6e998719cc0a70980d",
  "form": "词",
  "tags": [
    "08.元代",
    "马致远"
  ]
}