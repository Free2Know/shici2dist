{
  "_id": "95074dc51a8740a2a81967d851f505b5",
  "name": "醉歌",
  "contents": [
    "罢胡琴，",
    "掩秦瑟，",
    "玲珑再拜歌初毕。",
    "谁道使君不解歌？",
    "听唱黄鸡与白日。",
    "黄鸡催晓丑时鸣，",
    "白日催年酉前没。",
    "腰间红绶系未稳，",
    "镜里朱颜看已失。",
    "玲珑玲珑奈老何？",
    "使君歌了汝更歌。",
    "律诗　五言七言自两韵至一百韵凡九十九首"
  ],
  "ptype": null,
  "poetName": "白居易",
  "poetId": "61c661a769a04e409e99836b8f4a8f79",
  "form": "未知",
  "tags": [
    "06.唐代",
    "白居易"
  ]
}