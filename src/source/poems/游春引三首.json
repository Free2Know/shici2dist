{
  "_id": "e67d7a472a7c4dd0aa60bd601c8fd326",
  "name": "游春引三首",
  "contents": [
    "句芒爱弄春风权，",
    "开萌发翠无党偏。",
    "句芒小女精神巧，",
    "机罗杼绮满平川。",
    "五陵年少轻薄客，",
    "蛮锦花多春袖窄。",
    "酌桂鸣金玩物华，",
    "星蹄绣毂填香陌。",
    "千条碧绿轻拖水，",
    "金毛泣怕春江死。",
    "万汇俱含造化恩，",
    "见我春工无私理。"
  ],
  "ptype": null,
  "poetName": "张碧",
  "poetId": "44ee8570793942548c786bf4d9b05db1",
  "form": "未知",
  "tags": [
    "06.唐代",
    "张碧"
  ]
}