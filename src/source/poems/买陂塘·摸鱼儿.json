{
  "_id": "f76ab6ea14ca46a2929e9fdfe06a89f3",
  "name": "买陂塘·摸鱼儿",
  "contents": [
    "闻掀髯、岭头长啸，",
    "梅花一夜香吐。",
    "正看鸣凤朝阳影，",
    "何事惊鸿翩举。",
    "来又去。",
    "但赢得、儿童拍手笑无据。",
    "人间何处。",
    "有九曲栽芹，",
    "一峰横砚，",
    "江上听春雨。",
    "功名事，",
    "不信朝鳞暮羽。",
    "九关虎豹如许。",
    "午桥见有闲风月，",
    "正自不妨嘉趣。",
    "君记取。",
    "人尽道、东山安石难留住。",
    "伏龙三顾。",
    "待报了君恩，",
    "勋铭彝鼎，",
    "归作子期侣。"
  ],
  "ptype": null,
  "poetName": "赵癯斋",
  "poetId": "c18d40d9529e42739a9d293cf3af6e6b",
  "form": "词",
  "tags": [
    "07.宋代",
    "赵癯斋"
  ]
}