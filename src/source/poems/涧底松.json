{
  "_id": "51faeee0d8424ec39934e733b7b19378",
  "name": "涧底松",
  "contents": [
    "有松百尺大十围，",
    "生在涧底寒且卑。",
    "涧深山险人路绝，",
    "老死不逢工度之。",
    "天子明堂欠梁木，",
    "此求彼有两不知。",
    "谁喻苍苍造物意，",
    "但与之材不与地。",
    "金张世禄原宪贫，",
    "牛衣寒贱貂蝉贵。",
    "貂蝉与牛衣，",
    "高下虽有殊。",
    "高者未必贤，",
    "下者未必愚。",
    "君不见沉沉海底生珊瑚。",
    "历历天上种白榆。"
  ],
  "ptype": null,
  "poetName": "白居易",
  "poetId": "61c661a769a04e409e99836b8f4a8f79",
  "form": "词",
  "tags": [
    "06.唐代",
    "白居易"
  ]
}