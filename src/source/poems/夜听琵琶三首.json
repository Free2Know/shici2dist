{
  "_id": "e726bdb2705a48ed844a1c6e3f606dfd",
  "name": "夜听琵琶三首",
  "contents": [
    "掩抑危弦咽又通，",
    "朔云边月想朦胧。",
    "当时谁佩将军印，",
    "长使蛾眉怨不穷。",
    "一曲徘徊星汉稀，",
    "夜兰幽怨重依依。",
    "忽似摐金来上马，",
    "南枝栖鸟尽惊飞。",
    "破拨声繁恨已长，",
    "低鬟敛黛更摧藏。",
    "潺湲陇水听难尽，",
    "并觉风沙绕杏梁。"
  ],
  "ptype": null,
  "poetName": "羊士谔",
  "poetId": "b8abb76bd26d461abff1ae27a886fce1",
  "form": "未知",
  "tags": [
    "06.唐代",
    "羊士谔"
  ]
}