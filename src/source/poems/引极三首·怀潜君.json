{
  "_id": "9086505c2c964ab0a1a60c5135b1b5dd",
  "name": "引极三首·怀潜君",
  "contents": [
    "海浩淼兮汩洪溶，",
    "流蕴蕴兮涛汹汹。",
    "下何有兮人不闻，",
    "深溢漭兮居潜君。",
    "彼潜君兮圣且神，",
    "思一见兮藐无因。",
    "思不从兮空踟蹰，",
    "心回迷兮意萦纡。",
    "思假鳞兮鲲龙，",
    "激沆浪兮奔从。",
    "拜潜君兮索玄宝，",
    "佩元符兮轨皇道。"
  ],
  "ptype": null,
  "poetName": "元结",
  "poetId": "a832c75d494248ca871aea55f8d78fe4",
  "form": "未知",
  "tags": [
    "06.唐代",
    "元结"
  ]
}