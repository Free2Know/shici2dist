{
  "_id": "3e0a99b1a34b4df19a311dd321859b6a",
  "name": "大饥行",
  "contents": [
    "去年旱毁才五六，",
    "今年家家食无粟。",
    "高囷大廪闭不开，",
    "朝为骨肉暮成哭。",
    "官虽差官遍里闾，",
    "贪廉异政致泽殊。",
    "公家赈粟粟有数，",
    "安得尽及乡民居。",
    "前日杀人南山下，",
    "昨日开仓山北舍。",
    "捐躯弃命不复论，",
    "获者如囚走如赦。",
    "豪家不仁诚可罪，",
    "民主稔恶何由悔。"
  ],
  "ptype": null,
  "poetName": "揭傒斯",
  "poetId": "587932ebcb73461eb28a16fb0fba0156",
  "form": "未知",
  "tags": [
    "08.元代",
    "揭傒斯"
  ]
}