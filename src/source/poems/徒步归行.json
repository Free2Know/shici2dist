{
  "_id": "14841ea1016c4b02966c695d96829dce",
  "name": "徒步归行",
  "contents": [
    "明公壮年值时危，",
    "经济实藉英雄姿。",
    "国之社稷今若是，",
    "武定祸乱非公谁。",
    "凤翔千官且饱饭，",
    "衣马不复能轻肥。",
    "青袍朝士最困者，",
    "白头拾遗徒步归。",
    "人生交契无老少，",
    "论交何必先同调。",
    "妻子山中哭向天，",
    "须公枥上追风骠。"
  ],
  "ptype": null,
  "poetName": "杜甫",
  "poetId": "8d8a925e68914c4e93ba72c4de5b17cd",
  "form": "未知",
  "tags": [
    "06.唐代",
    "杜甫"
  ]
}