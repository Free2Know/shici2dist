{
  "_id": "918090d368264bc2ae3cfdbff06c64ec",
  "name": "试新服裁制初成三首",
  "contents": [
    "紫阳宫里赐红绡，",
    "仙雾朦胧隔海遥。",
    "霜兔毳寒冰茧净，",
    "嫦娥笑指织星桥。",
    "九气分为九色霞，",
    "五灵仙驭五云车。",
    "春风因过东君舍，",
    "偷样人间染百花。",
    "长裾本是上清仪，",
    "曾逐群仙把玉芝。",
    "每到宫中歌舞会，",
    "折腰齐唱步虚词。"
  ],
  "ptype": null,
  "poetName": "薛涛",
  "poetId": "7f85268e7fa34eb7b90770dfc6da2c02",
  "form": "未知",
  "tags": [
    "06.唐代",
    "薛涛"
  ]
}