{
  "_id": "f95fcd02bc5b4904b3349b10bcee1b57",
  "name": "送苏州李使君赴郡二绝句",
  "contents": [
    "忆抛印绶辞吴郡，",
    "衰病当时已有余。",
    "今日贺君兼自喜，",
    "八回看换旧铜鱼。",
    "[予自罢苏州及兹，",
    "换八刺史也。",
    "]馆娃宫深春日长，",
    "乌鹊桥高秋夜凉。",
    "[馆娃宫，",
    "今灵岩寺也。",
    "乌鹊桥在苏州南门。",
    "]风月不知人世变，",
    "奉君直似奉吴王。"
  ],
  "ptype": null,
  "poetName": "白居易",
  "poetId": "61c661a769a04e409e99836b8f4a8f79",
  "form": "未知",
  "tags": [
    "06.唐代",
    "白居易"
  ]
}