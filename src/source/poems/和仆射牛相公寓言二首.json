{
  "_id": "2f72e8518132473d97c5553b421b6596",
  "name": "和仆射牛相公寓言二首",
  "contents": [
    "两度竿头立定夸，",
    "回眸举袖拂青霞。",
    "尽抛今日贵人样，",
    "复振前朝名相家。",
    "御史定来休直宿，",
    "尚书依旧趁参衙。",
    "具瞻尊重诚无敌，",
    "犹忆洛阳千树花。",
    "心如止水鉴常明，",
    "见尽人间万物情。",
    "雕鹗腾空犹逞俊，",
    "骅骝啮足自无惊。",
    "时来未觉权为祟，",
    "贵了方知退是荣。",
    "只恐重重世缘在，",
    "事须三度副苍生。"
  ],
  "ptype": null,
  "poetName": "刘禹锡",
  "poetId": "f708c5d8cf5d4324bdc3a709ea718fd3",
  "form": "未知",
  "tags": [
    "06.唐代",
    "刘禹锡"
  ]
}