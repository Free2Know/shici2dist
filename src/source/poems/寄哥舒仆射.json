{
  "_id": "b50f258ebd324e468d78fc8b212a077f",
  "name": "寄哥舒仆射",
  "contents": [
    "万里长城家，",
    "一生唯报国。",
    "腰垂紫文绶，",
    "手控黄金勒。",
    "高视黑头翁，",
    "遥吞白骑贼。",
    "先麾牙门将，",
    "转斗黄河北。",
    "帐下亲兵皆少年，",
    "锦衣承日绣行缠。",
    "辘轳宝剑初出鞘，",
    "宛转角弓初上弦。",
    "步人抽箭大如笛，",
    "前把两矛后双戟。",
    "左盘右射红尘中，",
    "鹘入鸦群有谁敌。",
    "杀将破军白日馀，",
    "回旃舞旆北风初。",
    "郡公楯鼻好磨墨，",
    "走马为君飞羽书。"
  ],
  "ptype": null,
  "poetName": "韩翃",
  "poetId": "135a4148450d4726a0b138479ebc3f64",
  "form": "未知",
  "tags": [
    "06.唐代",
    "韩翃"
  ]
}