{
  "_id": "421c63ed171b4dbd946d15b5ba304758",
  "name": "会昌丙寅丰岁歌",
  "contents": [
    "丙寅岁，",
    "休牛马，",
    "风如吹烟，",
    "日如渥赭。",
    "九重天子调天下，",
    "春绿将年到西野。",
    "西野翁，",
    "生儿童，",
    "门前好树青艹丰茸。",
    "艹丰茸单衣麦田路，",
    "村南娶妇桃花红。",
    "新姑车右及门柱，",
    "粉项韩凭双扇中。",
    "喜气自能成岁丰，",
    "农祥尔物来争功。"
  ],
  "ptype": null,
  "poetName": "温庭筠",
  "poetId": "c510983e29d441038ad19df73266762d",
  "form": "未知",
  "tags": [
    "06.唐代",
    "温庭筠"
  ]
}