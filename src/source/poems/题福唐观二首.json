{
  "_id": "8391a42959ca4df38813b203c7a22d80",
  "name": "题福唐观二首",
  "contents": [
    "盘空蹑翠到山巅，",
    "竹殿云楼势逼天。",
    "古洞草深微有路，",
    "旧碑文灭不知年。",
    "八州物象通檐外，",
    "万里烟霞在目前。",
    "自是人间轻举地，",
    "何须蓬岛访真仙。",
    "曾随云水此山游，",
    "行尽层峰更上楼。",
    "九月登临须有意，",
    "七年岐路亦堪愁。",
    "树红树碧高低影，",
    "烟淡烟浓远近秋。",
    "暂熟炉香不须去，",
    "伫陪天仗入神州。"
  ],
  "ptype": null,
  "poetName": "杜光庭",
  "poetId": "c385ae28f36746af92d0c0f856d1e798",
  "form": "未知",
  "tags": [
    "06.唐代",
    "杜光庭"
  ]
}