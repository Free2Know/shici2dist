{
  "_id": "3f1472af3e86421fb331cde5554f85ae",
  "name": "与弟渤新罗剑歌",
  "contents": [
    "我有神剑异人与，",
    "暗中往往精灵语。",
    "识者知从东海来，",
    "来时一夜因风雨。",
    "长河临晓北斗残，",
    "秋水露背青螭寒。",
    "昨夜大梁城下宿，",
    "不借足夹跌光颜看。",
    "刃边飒飒尘沙缺，",
    "瘢痕半是蛟龙血。",
    "雷焕张华久已无，",
    "沉冤知向何人说。",
    "我有爱弟都九江，",
    "一条直气今无双。",
    "青光好去莫惆怅，",
    "必斩长鲸须少壮。"
  ],
  "ptype": null,
  "poetName": "李涉",
  "poetId": "a3803f3ae7fb4c2c8d6956bb52da1962",
  "form": "未知",
  "tags": [
    "06.唐代",
    "李涉"
  ]
}