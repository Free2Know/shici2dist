{
  "_id": "a4edc22500a84b85ae2f08ac33779701",
  "name": "对酒五首",
  "contents": [
    "巧拙贤愚相是非，",
    "何如一醉尽忘机。",
    "君知天地中宽窄，",
    "雕鹗鸾凤各自飞。",
    "蜗牛角上争何事，",
    "石火光中寄此身。",
    "随富随贫且欢乐，",
    "不开口笑是痴人。",
    "丹砂见火去无迹，",
    "白发(讠尼)人来不休。",
    "赖有酒仙相暖热，",
    "松乔醉即到前头。",
    "百岁无多时壮健，",
    "一春能几日晴明。",
    "相逢且莫推辞醉，",
    "听唱阳关第四声。",
    "[第四声：劝君更尽一杯酒，",
    "西出阳关无故人。",
    "]昨日低眉问疾来，",
    "今朝收泪吊人回。",
    "眼前流例君看取，",
    "且遣琵琶送一杯。"
  ],
  "ptype": null,
  "poetName": "白居易",
  "poetId": "61c661a769a04e409e99836b8f4a8f79",
  "form": "未知",
  "tags": [
    "06.唐代",
    "白居易"
  ]
}