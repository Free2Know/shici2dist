{
  "_id": "f9d227ca16be4bb585d3500866e9067c",
  "name": "永嘉行",
  "contents": [
    "黄头鲜卑入洛阳，",
    "胡儿执戟升明堂。",
    "晋家天子作降虏，",
    "公卿奔走如牛羊。",
    "紫陌旌幡暗相触，",
    "家家鸡犬惊上屋。",
    "妇人出门随乱兵，",
    "夫死眼前不敢哭。",
    "九州诸侯自顾土，",
    "无人领兵来护主。",
    "北人避胡多在南，",
    "南人至今能晋语。"
  ],
  "ptype": null,
  "poetName": "张籍",
  "poetId": "0810aa6ff9a34a96aba9c12caed115ae",
  "form": "未知",
  "tags": [
    "06.唐代",
    "张籍"
  ]
}