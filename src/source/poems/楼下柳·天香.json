{
  "_id": "f1ddca2e15004c3687deae04abcf7def",
  "name": "楼下柳·天香",
  "contents": [
    "满马京□，",
    "装怀春思，",
    "翩然笑度江南。",
    "白鹭芳洲，",
    "青蟾雕舰，",
    "胜游三月初三。",
    "舞裙溅水，",
    "浴兰佩、绿染纤纤。",
    "归路要同步障，",
    "迎风会卷珠帘。",
    "离觞未容半酣。",
    "恨乌樯、已张轻帆。",
    "秋鬓重来淮上，",
    "几换新蟾。",
    "楼下会看细柳，",
    "正摇落清霜拂画檐。",
    "树犹如此，",
    "人何以堪。"
  ],
  "ptype": null,
  "poetName": "贺铸",
  "poetId": "c0346819797e43269e75032787cfa8e1",
  "form": "未知",
  "tags": [
    "07.宋代",
    "贺铸"
  ]
}