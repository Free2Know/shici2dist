{
  "_id": "9c666b419b0c4597b341d0fb2bcdfc1b",
  "name": "轻薄篇",
  "contents": [
    "豪不必驰千骑，",
    "雄不在垂双鞬。",
    "天生俊气自相逐，",
    "出与雕鹗同飞翻。",
    "朝行九衢不得意，",
    "下鞭走马城西原。",
    "忽闻燕雁一声去，",
    "回鞍挟弹平陵园。",
    "归来青楼曲未半，",
    "美人玉色当金尊。",
    "淮阴少年不相下，",
    "酒酣半笑倚市门。",
    "安知我有不平色，",
    "白日欲落红尘昏。",
    "死生容易如反掌，",
    "得意失意由一言。",
    "少年但饮莫相问，",
    "此中报仇亦报恩。"
  ],
  "ptype": null,
  "poetName": "李益",
  "poetId": "ba243eae442a40fe83c5eb23f8fa95c1",
  "form": "未知",
  "tags": [
    "06.唐代",
    "李益"
  ]
}