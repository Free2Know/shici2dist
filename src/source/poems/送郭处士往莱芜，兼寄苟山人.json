{
  "_id": "f7047a77d30946049891f58f656d1da9",
  "name": "送郭处士往莱芜，兼寄苟山人",
  "contents": [
    "君为东蒙客，",
    "往来东蒙畔。",
    "云卧临峄阳，",
    "山行穷日观。",
    "少年词赋皆可听，",
    "秀眉白面风清泠。",
    "身上未曾染名利，",
    "口中犹未知膻腥。",
    "今日还山意无极，",
    "岂辞世路多相识。",
    "归见莱芜九十翁，",
    "为论别后长相忆。"
  ],
  "ptype": null,
  "poetName": "高适",
  "poetId": "0d11fdc00e6841ed859f8a40f1a2c988",
  "form": "未知",
  "tags": [
    "06.唐代",
    "高适"
  ]
}