{
  "_id": "7ec0f385d6a54527a431978266051390",
  "name": "随阳雁歌送兄南游",
  "contents": [
    "塞鸿声声飞不住，",
    "终日南征向何处。",
    "大漠穷阴多冱寒，",
    "分飞不得长怀安。",
    "春去秋来年岁疾，",
    "湖南蓟北关山难。",
    "寒飞万里胡天雪。",
    "夜度千门汉家月。",
    "去住应多两地情，",
    "东西动作经年别。",
    "南州风土复何如，",
    "春雁归时早寄书。"
  ],
  "ptype": null,
  "poetName": "刘商",
  "poetId": "599b6fe16077451ba839ff95c1e592f5",
  "form": "未知",
  "tags": [
    "06.唐代",
    "刘商"
  ]
}