{
  "_id": "e5400ca34d0945258cdf74cc81132f22",
  "name": "春日投钱塘元帅尚父二首",
  "contents": [
    "正忧衰老辱金台，",
    "敢望昭王顾问来。",
    "门外旌旗屯虎豹，",
    "壁闲章句动风雷。",
    "三都节已联翩降，",
    "两地花应次第开。",
    "若比紫髯分鼎足，",
    "未闻余力有琼瑰。",
    "征东幕府十三州，",
    "敢望非才忝上游。",
    "官秩已叨吴品职，",
    "姓名兼显鲁春秋。",
    "盐车顾后声方重，",
    "火井窥来焰始浮。",
    "一句黄河千载事，",
    "麦城王粲谩登楼。"
  ],
  "ptype": null,
  "poetName": "罗隐",
  "poetId": "376683d347ee4d45bab880e9b31aafc5",
  "form": "未知",
  "tags": [
    "06.唐代",
    "罗隐"
  ]
}