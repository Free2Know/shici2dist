{
  "_id": "a5cb19219e5844509922f2f98ef379de",
  "name": "元日含元殿下立仗丹凤楼门下宣……",
  "contents": [
    "天垂台耀扫欃枪，",
    "寿献香山祝圣明。",
    "丹凤楼前歌九奏，",
    "金鸡竿下鼓千声。",
    "衣冠南面薰风动，",
    "文字东方喜气生。",
    "从此登封资庙略，",
    "两河连海一时清。",
    "临轩启扇似云收，",
    "率土朝天剧水流。",
    "瑞色含春当正殿，",
    "香烟捧日在高楼。",
    "三朝气蚤迎恩泽，",
    "万岁声长绕冕旒。",
    "请问汉家功第一，",
    "麒麟阁上识酂侯。"
  ],
  "ptype": null,
  "poetName": "杨巨源",
  "poetId": "37f6157b39fb437780684fb935928971",
  "form": "未知",
  "tags": [
    "06.唐代",
    "杨巨源"
  ]
}