{
  "_id": "da9f83b3b4234adb91c75df1076884c5",
  "name": "钱塘对酒曲",
  "contents": [
    "风天雁悲西陵愁，",
    "使君红旗弄涛头。",
    "东海神鱼骑未得，",
    "江天大笑闲悠悠。",
    "嵯峨吴山莫夸碧，",
    "河阳经年一宵白。",
    "南州彩凤为君生，",
    "古狱愁蛇待恩泽。",
    "三清羽童来何迟，",
    "十二玉楼胡蝶飞。",
    "炎荒翡翠九门去，",
    "辽东白鹤无归期。",
    "鸱夷公子休悲悄，",
    "六鳌如镜天始老。",
    "尊前事去月团圆，",
    "琥珀无情忆苏小。"
  ],
  "ptype": null,
  "poetName": "陈陶",
  "poetId": "ef39201e27bb4bc5ac905fba9fe1fb60",
  "form": "未知",
  "tags": [
    "06.唐代",
    "陈陶"
  ]
}