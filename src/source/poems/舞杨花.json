{
  "_id": "eabb99e9663b431f8e1be7e040532757",
  "name": "舞杨花",
  "contents": [
    "牡丹半坼初经雨，",
    "雕槛翠幕朝阳。",
    "娇困倚动风，",
    "羞谢了群芳。",
    "洗烟凝露向清晓，",
    "步瑶台、月底霓裳。",
    "轻笑淡拂宫黄。",
    "浅拟飞燕新妆。",
    "杨柳啼鸦昼永，",
    "正秋千庭馆，",
    "风絮池塘。",
    "三十六宫，",
    "簪艳粉浓香。",
    "慈宁玉殿庆清赏，",
    "占东君、谁比花王。",
    "良夜万烛荧煌。",
    "影里留住年光。"
  ],
  "ptype": null,
  "poetName": "康与之",
  "poetId": "279b80ab7f494a55865c37b3b8d578ee",
  "form": "词",
  "tags": [
    "07.宋代",
    "康与之"
  ]
}