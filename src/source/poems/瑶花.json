{
  "_id": "cadd62ca7c2d4b7baa5e7acc467d239d",
  "name": "瑶花",
  "contents": [
    "天中树木，",
    "高耸玲珑，",
    "向濯缨亭曲。",
    "繁枝缀玉。",
    "开朵朵九出。",
    "飞琼环簇。",
    "唐昌曾见，",
    "有玉女、来送春目，",
    "更月夜、八仙相聚。",
    "素质粲然幽独。",
    "江淮倦客再游，",
    "访后土琼英，",
    "树已倾覆，",
    "攀条掐干，",
    "细嗅来、尚有微微清馥。",
    "却疑天上列燕赏，",
    "催汝归速。",
    "恐後时、重谪人间，",
    "剩把铅华妆束。"
  ],
  "ptype": null,
  "poetName": "汪元量",
  "poetId": "9b2346b1ba504188b37a90a7f772b4be",
  "form": "词",
  "tags": [
    "07.宋代",
    "汪元量"
  ]
}