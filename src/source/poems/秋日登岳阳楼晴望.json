{
  "_id": "dc95e1a532df462a9bf38e8df826158c",
  "name": "秋日登岳阳楼晴望",
  "contents": [
    "三秋倚练飞金盏，",
    "洞庭波定平如刬。",
    "天高云卷绿罗低，",
    "一点君山碍人眼。",
    "漫漫万顷铺琉璃，",
    "烟波阔远无鸟飞。",
    "西南东北竞无际，",
    "直疑侵断青天涯。",
    "屈原回日牵愁吟，",
    "龙宫感激致应沈。",
    "贾生憔悴说不得，",
    "茫茫烟霭堆湖心。"
  ],
  "ptype": null,
  "poetName": "张碧",
  "poetId": "44ee8570793942548c786bf4d9b05db1",
  "form": "未知",
  "tags": [
    "06.唐代",
    "张碧"
  ]
}