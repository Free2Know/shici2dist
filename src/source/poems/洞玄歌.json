{
  "_id": "393b628f2d1d4753a094ebf46b0b2b1f",
  "name": "洞玄歌",
  "contents": [
    "野堂花老。",
    "槛外幽香度。",
    "绿影沉沉映窗户。",
    "任从他、日转西郊，",
    "且闲看、云生南浦。",
    "见隐隐遥岭接天青，",
    "又石齿分泉，",
    "迸珠飞雨。",
    "丹丘咫尺，",
    "几个人回顾。",
    "鼷鼠穿窬岂足数。",
    "假直饶、绮陌长游，",
    "争似向、烟岚深处。",
    "枕万壑云霞乐平生，",
    "便不胜红尘，",
    "点染缁素。"
  ],
  "ptype": null,
  "poetName": "长筌子",
  "poetId": "e025829a90224cd592b4fe09b0394a78",
  "form": "未知",
  "tags": [
    "08.元代",
    "长筌子"
  ]
}