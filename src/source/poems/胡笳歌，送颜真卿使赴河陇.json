{
  "_id": "a16b3ac87f53405190fd62c87404901d",
  "name": "胡笳歌，送颜真卿使赴河陇",
  "contents": [
    "君不闻胡笳声最悲，",
    "紫髯绿眼胡人吹。",
    "吹之一曲犹未了，",
    "愁杀楼兰征戍儿。",
    "凉秋八月萧关道，",
    "北风吹断天山草。",
    "昆仑山南月欲斜，",
    "胡人向月吹胡笳。",
    "胡笳怨兮将送君，",
    "秦山遥望陇山云。",
    "边城夜夜多愁梦，",
    "向月胡笳谁喜闻。"
  ],
  "ptype": null,
  "poetName": "岑参",
  "poetId": "77a58f32ae514e76913c578aae0230d3",
  "form": "未知",
  "tags": [
    "06.唐代",
    "岑参"
  ]
}