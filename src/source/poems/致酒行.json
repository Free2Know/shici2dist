{
  "_id": "734e8b7996664fb1b0969195f342f741",
  "name": "致酒行",
  "contents": [
    "零落栖迟一杯酒，",
    "主人奉觞客长寿。",
    "主父西游困不归，",
    "家人折断门前柳。",
    "吾闻马周昔作新丰客，",
    "天荒地老无人识。",
    "空将笺上两行书，",
    "直犯龙颜请恩泽。",
    "我有迷魂招不得，",
    "雄鸡一声天下白。",
    "少年心事当拿云，",
    "谁念幽寒坐呜呃。"
  ],
  "ptype": null,
  "poetName": "李贺",
  "poetId": "a9fc5f44a7474857a8c6fe39ffbad132",
  "form": "七律",
  "tags": [
    "06.唐代",
    "李贺"
  ]
}