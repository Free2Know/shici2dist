{
  "_id": "aeb89237cfde423c9a2dbf5e044ec982",
  "name": "赠从弟茂卿",
  "contents": [
    "吾从骥足杨茂卿，",
    "性灵且奇才甚清。",
    "海内方微风雅道，",
    "邺中更有文章盟。",
    "扣寂由来在渊思，",
    "搜奇本自通禅智。",
    "王维证时符水月，",
    "杜甫狂处遗天地。",
    "流水东西岐路分，",
    "幽州迢递旧来闻。",
    "若为向北驱疲马，",
    "山似寒空塞似云。"
  ],
  "ptype": null,
  "poetName": "杨巨源",
  "poetId": "37f6157b39fb437780684fb935928971",
  "form": "未知",
  "tags": [
    "06.唐代",
    "杨巨源"
  ]
}