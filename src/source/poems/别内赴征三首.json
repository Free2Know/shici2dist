{
  "_id": "2dc1284eef6b45c6949cae22c5e56e1a",
  "name": "别内赴征三首",
  "contents": [
    "王命三征去未还，",
    "明朝离别出吴关。",
    "白玉高楼看不见，",
    "相思须上望夫山。",
    "出门妻子强牵衣，",
    "问我西行几日归。",
    "归时倘佩黄金印，",
    "莫学苏秦不下机。",
    "翡翠为楼金作梯，",
    "谁人独宿倚门啼。",
    "夜坐寒灯连晓月，",
    "行行泪尽楚关西。"
  ],
  "ptype": null,
  "poetName": "李白",
  "poetId": "1b59d554dd594c8497d9cceefaf73d61",
  "form": "未知",
  "tags": [
    "06.唐代",
    "李白"
  ]
}