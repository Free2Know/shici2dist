{
  "_id": "d46af2e426a1473cb4dd9e1dacfab58d",
  "name": "寄萧二十三庆中",
  "contents": [
    "萧乎萧乎，",
    "忆萧者嵩山之卢。",
    "卢扬州，",
    "萧歙州。",
    "相思过春花，",
    "鬓毛生麦秋。",
    "千灾万怪天南道，",
    "猩猩鹦鹉皆人言。",
    "山魈吹火虫入碗，",
    "鸩鸟咒诅鲛吐涎。",
    "就中南瘴欺北客，",
    "凭君数磨犀角吃，",
    "我忆君心千百间。",
    "千百间君何时还，",
    "使我夜夜劳魂魄。"
  ],
  "ptype": null,
  "poetName": "卢仝",
  "poetId": "0adc0addbe284c7198d05c24d1c083b2",
  "form": "未知",
  "tags": [
    "06.唐代",
    "卢仝"
  ]
}