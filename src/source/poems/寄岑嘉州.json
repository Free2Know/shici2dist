{
  "_id": "3a18f2857e4a4583a8eb9dd1fa4f9f0a",
  "name": "寄岑嘉州",
  "contents": [
    "不见故人十年馀，",
    "不道故人无素书。",
    "愿逢颜色关塞远，",
    "岂意出守江城居。",
    "外江三峡且相接，",
    "斗酒新诗终日疏。",
    "谢脁每篇堪讽诵，",
    "冯唐已老听吹嘘。",
    "泊船秋夜经春草，",
    "伏枕青枫限玉除。",
    "眼前所寄选何物，",
    "赠子云安双鲤鱼。"
  ],
  "ptype": null,
  "poetName": "杜甫",
  "poetId": "8d8a925e68914c4e93ba72c4de5b17cd",
  "form": "未知",
  "tags": [
    "06.唐代",
    "杜甫"
  ]
}