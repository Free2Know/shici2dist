{
  "_id": "4546a345dbde4010bec52a30be393bc4",
  "name": "杂曲歌辞·夜寒吟",
  "contents": [
    "九衢金吾夜行行，",
    "上宫玉漏遥分明。",
    "霜飙乘阴扫地起，",
    "旅鸿迷雪绕枕声，",
    "远人归梦既不成。",
    "留家惜夜欢心发，",
    "罗幕画堂深皎洁。",
    "兰烟对酒客几人，",
    "兽火扬光二三月。",
    "细腰楚姬丝竹间，",
    "白苎长袖歌闲闲，",
    "岂识苦寒损朱颜。"
  ],
  "ptype": null,
  "poetName": "鲍溶",
  "poetId": "573cd37f2fa84977bd69787588224a32",
  "form": "未知",
  "tags": [
    "06.唐代",
    "鲍溶"
  ]
}