{
  "_id": "e65bcc8b35aa40f0a08da84af72f2446",
  "name": "病中看经赠诸道侣",
  "contents": [
    "右眼昏花左足风，",
    "金篦石水用无功。",
    "[金篦刮眼病，",
    "见涅(般木)经。",
    "磁石水治风，",
    "见外台方。",
    "]不如回念三乘乐，",
    "便得浮生百病空。",
    "无子同居草庵下。",
    "[见法华经。",
    "]有妻偕老道场中。",
    "何烦更请僧为侣，",
    "月上新归伴病翁。",
    "[时适谈氏女子自太原初归，",
    "维摩诘有女名月上也。",
    "]"
  ],
  "ptype": null,
  "poetName": "白居易",
  "poetId": "61c661a769a04e409e99836b8f4a8f79",
  "form": "未知",
  "tags": [
    "06.唐代",
    "白居易"
  ]
}