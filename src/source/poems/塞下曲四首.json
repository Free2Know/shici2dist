{
  "_id": "a697d5f374c440e496c9162260370395",
  "name": "塞下曲四首",
  "contents": [
    "蕃州部落能结束，",
    "朝暮驰猎黄河曲。",
    "燕歌未断塞鸿飞，",
    "牧马群嘶边草绿。",
    "秦筑长城城已摧，",
    "汉武北上单于台。",
    "古来征战虏不尽，",
    "今日还复天兵来。",
    "黄河东流流九折，",
    "沙场埋恨何时绝。",
    "蔡琰没去造胡笳，",
    "苏武归来持汉节。",
    "为报如今都护雄，",
    "匈奴且莫下云中。",
    "请书塞北阴山石，",
    "愿比燕然车骑功。"
  ],
  "ptype": null,
  "poetName": "李益",
  "poetId": "ba243eae442a40fe83c5eb23f8fa95c1",
  "form": "未知",
  "tags": [
    "06.唐代",
    "李益"
  ]
}