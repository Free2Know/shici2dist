{
  "_id": "cee51f2260544aff9e599cc31a884401",
  "name": "严氏溪放歌行",
  "contents": [
    "天下甲马未尽销，",
    "岂免沟壑常漂漂。",
    "剑南岁月不可度，",
    "边头公卿仍独骄。",
    "费心姑息是一役，",
    "肥肉大酒徒相要。",
    "呜呼古人已粪土，",
    "独觉志士甘渔樵。",
    "况我飘转无定所，",
    "终日戚戚忍羁旅。",
    "秋宿霜溪素月高，",
    "喜得与子长夜语。",
    "东游西还力实倦，",
    "从此将身更何许。",
    "知子松根长茯苓，",
    "迟暮有意来同煮。"
  ],
  "ptype": null,
  "poetName": "杜甫",
  "poetId": "8d8a925e68914c4e93ba72c4de5b17cd",
  "form": "未知",
  "tags": [
    "06.唐代",
    "杜甫"
  ]
}