{
  "_id": "765d185b50ab40758cf147a058ba5b18",
  "name": "奉和鲁望药名离合夏月即事三首",
  "contents": [
    "季春人病抛芳杜，",
    "仲夏溪波绕坏垣。",
    "衣典浊醪身倚桂，",
    "心中无事到云昏。",
    "数曲急溪冲细竹，",
    "叶舟来往尽能通。",
    "草香石冷无辞远，",
    "志在天台一遇中。",
    "桂叶似茸含露紫，",
    "葛花如绶蘸溪黄。",
    "连云更入幽深地，",
    "骨录闲携相猎郎。"
  ],
  "ptype": null,
  "poetName": "皮日休",
  "poetId": "a55da5ef62d14b4c8b1e70d4fb417653",
  "form": "未知",
  "tags": [
    "06.唐代",
    "皮日休"
  ]
}