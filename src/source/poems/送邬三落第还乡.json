{
  "_id": "41ac70670f7a4dd4a6e6b15b10afba8d",
  "name": "送邬三落第还乡",
  "contents": [
    "郢客文章绝世稀，",
    "常嗟时命与心违。",
    "十年失路谁知己，",
    "千里思亲独远归。",
    "云帆春水将何适，",
    "日爱东南暮山碧。",
    "关中新月对离尊，",
    "江上残花待归客。",
    "名宦无媒自古迟，",
    "穷途此别不堪悲。",
    "荷衣垂钓且安命，",
    "金马招贤会有时。"
  ],
  "ptype": null,
  "poetName": "钱起",
  "poetId": "a0ef0c5bc91742a1842f4e8974008f2f",
  "form": "未知",
  "tags": [
    "06.唐代",
    "钱起"
  ]
}