{
  "_id": "2cf223f66509482d8529ba36327479ef",
  "name": "临川逢陈百年",
  "contents": [
    "麻姑山下逢真士，",
    "玄肤碧眼方瞳子。",
    "自言混沌凿不死，",
    "大笑老彭非久视。",
    "强争龙虎是狂人，",
    "不保元和虚叩齿。",
    "桃花雨过春光腻，",
    "劝我一杯灵液味。",
    "教我无为礼乐拘，",
    "利路名场多忌讳。",
    "不如含德反婴儿，",
    "金玉满堂真可贵。"
  ],
  "ptype": null,
  "poetName": "李咸用",
  "poetId": "a12e3fb942d54cf786e13b7afe1968f9",
  "form": "未知",
  "tags": [
    "06.唐代",
    "李咸用"
  ]
}