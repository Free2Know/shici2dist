{
  "_id": "448c0d3dfdcd4d41af043e1983c5c48b",
  "name": "相和歌辞·公无渡河",
  "contents": [
    "浊波洋洋兮凝晓雾，",
    "公无渡河兮公苦渡。",
    "风号水激兮呼不闻，",
    "提壶看入兮中流去。",
    "浪摆衣裳兮随步没，",
    "沉尸深入兮蛟螭窟。",
    "蛟螭尽醉兮君血干，",
    "推出黄沙兮泛君骨。",
    "当时君死妾何适，",
    "遂就波澜合魂魄。",
    "愿持精卫衔石心，",
    "穷取河源塞泉脉。"
  ],
  "ptype": null,
  "poetName": "王睿",
  "poetId": "50585206aa8647c09467c2756a193d6b",
  "form": "未知",
  "tags": [
    "06.唐代",
    "王睿"
  ]
}