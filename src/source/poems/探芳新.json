{
  "_id": "8eb7bab9cdab4b7b91cef9a17a098708",
  "name": "探芳新",
  "contents": [
    "九街头，",
    "正软尘润酥，",
    "雪销残溜。",
    "禊赏祗园，",
    "花艳云阴笼昼。",
    "层梯峭空麝散，",
    "拥凌波、萦翠袖。",
    "叹年端、连环转，",
    "烂漫游人如绣。",
    "肠断回廊伫久。",
    "便写意溅波，",
    "传愁蹙岫。",
    "渐没飘鸿，",
    "空惹闲情春瘦。",
    "椒杯香乾醉醒，",
    "怕西窗、人散後。",
    "暮寒深，",
    "迟回处、自攀庭柳。"
  ],
  "ptype": null,
  "poetName": "吴文英",
  "poetId": "2a15cf97db5342529c01ef3cea62876c",
  "form": "词",
  "tags": [
    "07.宋代",
    "吴文英"
  ]
}