{
  "_id": "dbc078f9559249e7bf9c04cdbc88c382",
  "name": "妒媒",
  "contents": [
    "洞房深闭不曾开，",
    "横卧乌龙作妒媒。",
    "好鸟岂劳兼比翼，",
    "异华何必更重台。",
    "难留旋逐惊飙去，",
    "暂见如随急电来。",
    "多为过防成后悔，",
    "偶因翻语得深猜。",
    "已嫌刻蜡春宵短，",
    "最恨鸣珂晓鼓催。",
    "应笑楚襄仙分薄，",
    "日中长是独裴回。"
  ],
  "ptype": null,
  "poetName": "韩偓",
  "poetId": "c48ef178cc064285901e04ad31dffe69",
  "form": "未知",
  "tags": [
    "06.唐代",
    "韩偓"
  ]
}