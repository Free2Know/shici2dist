{
  "_id": "df55f03fad1049db9d8bcc3ca8612b41",
  "name": "怀张为、周朴",
  "contents": [
    "张周二夫子，",
    "诗好人太癖。",
    "更不过岭来，",
    "如今头尽白。",
    "人传禹力不到处，",
    "河声流向西。",
    "又到处即闭户，",
    "逢君方展眉。",
    "不知是不是，",
    "若是即大奇。",
    "我又闻二公，",
    "心与人不同，",
    "一生常在寂寞中。",
    "有时狂吟入僧宅，",
    "锦囊鸟啼荔枝红。",
    "有时冥搜海山脑，",
    "珊瑚枝动日杲杲。",
    "圣君在上知不知，",
    "赤面浊醪许多好。"
  ],
  "ptype": null,
  "poetName": "贯休",
  "poetId": "35ef826ebca24b318ada7e612c75eda6",
  "form": "未知",
  "tags": [
    "06.唐代",
    "贯休"
  ]
}