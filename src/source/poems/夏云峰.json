{
  "_id": "ff60f07c34cc42809a5575ace1b07d14",
  "name": "夏云峰",
  "contents": [
    "做修持。",
    "应不在、端坐子午双时。",
    "铅汞自然要结，",
    "只用真慈。",
    "捷中玄迳，",
    "谁会得、独我怡怡。",
    "密妙放、闲闲坦荡，",
    "微细推移。",
    "渐令灵曜吐奇。",
    "变霞彩、光艳还照相随。",
    "盖缘昔堪宜。",
    "白云深处，",
    "元正是、地肺明师。",
    "便许共、丹霄直上，",
    "同处无为。"
  ],
  "ptype": null,
  "poetName": "王哲",
  "poetId": "a722796eb33b4fce9a0ab8bfa72d96c2",
  "form": "词",
  "tags": [
    "08.元代",
    "王哲"
  ]
}