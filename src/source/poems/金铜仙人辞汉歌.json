{
  "_id": "5ac367da6ae3451aaa28cd65b2143b30",
  "name": "金铜仙人辞汉歌",
  "contents": [
    "茂陵刘郎秋风客，",
    "夜闻马嘶晓无迹。",
    "画栏桂树悬秋香，",
    "三十六宫土花碧。",
    "魏官牵车指千里，",
    "东关酸风射眸子。",
    "空将汉月出宫门，",
    "忆君清泪如铅水。",
    "衰兰送客咸阳道，",
    "天若有情天亦老。",
    "携盘独出月荒凉，",
    "渭城已远波声小。"
  ],
  "ptype": null,
  "poetName": "李贺",
  "poetId": "a9fc5f44a7474857a8c6fe39ffbad132",
  "form": "七律",
  "tags": [
    "06.唐代",
    "李贺"
  ]
}