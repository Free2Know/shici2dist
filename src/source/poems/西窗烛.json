{
  "_id": "1b71fa07dfba403bac0d26b016a0ed03",
  "name": "西窗烛",
  "contents": [
    "春江骤涨，",
    "晓陌微乾，",
    "断云如梦相逐。",
    "料应怪我频来去，",
    "似千里迢遥，",
    "伤心极目。",
    "为楚腰、惯舞东风，",
    "芳草萋萋衬绿。",
    "燕飞独。",
    "知是谁家箫声多事，",
    "吹咽寻常怨曲。",
    "尽教衿袖香泥涴，",
    "君不见、扬州三生杜牧。",
    "待泪华、暗落铜盘，",
    "甚夜西窗剪烛。"
  ],
  "ptype": null,
  "poetName": "谭宣子",
  "poetId": "872181d74c484933beb07de67de5c36a",
  "form": "未知",
  "tags": [
    "07.宋代",
    "谭宣子"
  ]
}