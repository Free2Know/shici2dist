{
  "_id": "3064fda06b9440f4aedc9fdf8527e081",
  "name": "苏武慢",
  "contents": [
    "云淡风轻，",
    "傍花随柳，",
    "将谓少年行乐。",
    "高阁林间，",
    "小车城里，",
    "千古太平西洛。",
    "瞻彼泱泱，",
    "言思君子，",
    "流水俨然如昨。",
    "但清游、天际轻阴，",
    "未便暮愁离索。",
    "长记得、童冠相随，",
    "浴斫归去，",
    "吟咏鸢飞鱼跃。",
    "逝者如斯，",
    "吾衰甚矣，",
    "调理自存斟酌。",
    "清庙朱弦，",
    "旧堂金石，",
    "隐几似闻更作。",
    "农人告我事两畴，",
    "窈窕挂书牛角。"
  ],
  "ptype": null,
  "poetName": "赵孟頫",
  "poetId": "7cbfd3fd239d40d197881a086be88828",
  "form": "词",
  "tags": [
    "08.元代",
    "赵孟頫"
  ]
}