{
  "_id": "ecfaa726ddc54112bec072ec4d98ad63",
  "name": "日渐长赠周殷二判官",
  "contents": [
    "日渐长，",
    "春尚早。",
    "墙头半露红萼枝，",
    "池岸新铺绿芽草。",
    "蹋草攀枝仰头叹，",
    "何人知此春怀抱。",
    "年颜盛壮名未成，",
    "官职欲高身已老。",
    "万茎白发直堪恨，",
    "一片绯衫何足道。",
    "赖得君来劝一杯，",
    "愁开闷破心头好。"
  ],
  "ptype": null,
  "poetName": "白居易",
  "poetId": "61c661a769a04e409e99836b8f4a8f79",
  "form": "未知",
  "tags": [
    "06.唐代",
    "白居易"
  ]
}