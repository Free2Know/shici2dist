{
  "_id": "138159e56b5849f0b91c09cfde3723ed",
  "name": "望少华三首",
  "contents": [
    "身随白日看将老，",
    "心与青云自有期。",
    "今对晴峰无十里，",
    "世缘多累暗生悲。",
    "文字波中去不还，",
    "物情初与是非闲。",
    "时名竟是无端事，",
    "羞对灵山道爱山。",
    "眼看云鹤不相随，",
    "何况尘中事作为。",
    "好伴羽人深洞去，",
    "月前秋听玉参差。"
  ],
  "ptype": null,
  "poetName": "杜牧",
  "poetId": "372769721d354f479c45de7931dd507c",
  "form": "未知",
  "tags": [
    "06.唐代",
    "杜牧"
  ]
}