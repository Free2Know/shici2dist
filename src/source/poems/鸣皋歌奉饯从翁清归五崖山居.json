{
  "_id": "7d6056562e4e4c44845fbdf814762d71",
  "name": "鸣皋歌奉饯从翁清归五崖山居",
  "contents": [
    "忆昨鸣皋梦里还，",
    "手弄素月清潭间。",
    "觉时枕席非碧山，",
    "侧身西望阻秦关。",
    "麒麟阁上春还早，",
    "著书却忆伊阳好。",
    "青松来风吹古道，",
    "绿萝飞花覆烟草。",
    "我家仙翁爱清真，",
    "才雄草圣凌古人，",
    "欲卧鸣皋绝世尘。",
    "鸣皋微茫在何处，",
    "五崖峡水横樵路。",
    "身披翠云裘，",
    "袖拂紫烟去。",
    "去时应过嵩少间，",
    "相思为折三花树。"
  ],
  "ptype": null,
  "poetName": "李白",
  "poetId": "1b59d554dd594c8497d9cceefaf73d61",
  "form": "未知",
  "tags": [
    "06.唐代",
    "李白"
  ]
}