{
  "_id": "fa03f98c79bf4f14b605e90c325b537e",
  "name": "冬末以事之东都，湖城东遇孟云……",
  "contents": [
    "疾风吹尘暗河县，",
    "行子隔手不相见。",
    "湖城城南一开眼，",
    "驻马偶识云卿面。",
    "向非刘颢为地主，",
    "懒回鞭辔成高宴。",
    "刘侯叹我携客来，",
    "置酒张灯促华馔。",
    "且将款曲终今夕，",
    "休语艰难尚酣战。",
    "照室红炉促曙光，",
    "萦窗素月垂文练。",
    "天开地裂长安陌，",
    "寒尽春生洛阳殿。",
    "岂知驱车复同轨，",
    "可惜刻漏随更箭。",
    "人生会合不可常，",
    "庭树鸡鸣泪如线。"
  ],
  "ptype": null,
  "poetName": "杜甫",
  "poetId": "8d8a925e68914c4e93ba72c4de5b17cd",
  "form": "未知",
  "tags": [
    "06.唐代",
    "杜甫"
  ]
}