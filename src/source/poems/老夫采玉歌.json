{
  "_id": "f5ce45f3022b4d8f8043bd6a25810987",
  "name": "老夫采玉歌",
  "contents": [
    "采玉采玉须水碧，",
    "琢作步摇徒好色。",
    "老夫饥寒龙为愁，",
    "蓝溪水气无清白。",
    "夜雨冈头食蓁子，",
    "杜鹃口血老夫泪。",
    "蓝溪之水厌生人，",
    "身死千年恨溪水。",
    "斜杉柏风雨如啸，",
    "泉脚挂绳青袅袅。",
    "村寒白屋念娇婴，",
    "古台石磴悬肠草。"
  ],
  "ptype": null,
  "poetName": "李贺",
  "poetId": "a9fc5f44a7474857a8c6fe39ffbad132",
  "form": "未知",
  "tags": [
    "06.唐代",
    "李贺"
  ]
}