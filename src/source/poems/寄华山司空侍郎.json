{
  "_id": "29851755c9b44f1bb12d5bb4cc56df21",
  "name": "寄华山司空侍郎",
  "contents": [
    "金阙争权竞献功，",
    "独逃征诏卧三峰。",
    "鸡群未必容于鹤，",
    "蛛网何繇捕得龙。",
    "清论尽应书国史，",
    "静筹皆可息边烽。",
    "风霜落满千林木，",
    "不近青青涧底松。",
    "非云非鹤不从容，",
    "谁敢轻量傲世踪。",
    "紫殿几征王佐业，",
    "青山未拆诏书封。",
    "闲吟每待秋空月，",
    "早起长先野寺钟。",
    "前古负材多为国，",
    "满怀经济欲何从。"
  ],
  "ptype": null,
  "poetName": "徐夤",
  "poetId": "52ec99675887475ea1a5adf0625ec087",
  "form": "未知",
  "tags": [
    "06.唐代",
    "徐夤"
  ]
}