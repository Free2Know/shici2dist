{
  "_id": "79d771b2423249a995ef6c929b181962",
  "name": "寄罗浮山道者二首",
  "contents": [
    "天际双山压海濆，",
    "天漫绝顶海漫根。",
    "时闻雷雨惊樵客，",
    "长有龙蛇护洞门。",
    "泉石暮含朱槿昼，",
    "烟霞冬闭木绵温。",
    "林间学道如容我，",
    "今便辞他宠辱喧。",
    "有人曾见洞中仙，",
    "才到人间便越年。",
    "金鼎药成龙入海，",
    "玉函书发鹤归天。",
    "楼开石脉千寻直，",
    "山拆鳌鳞一半膻。",
    "谁到月明朝礼处，",
    "翠岩深锁荔枝烟。"
  ],
  "ptype": null,
  "poetName": "黄滔",
  "poetId": "f1ef950f4d8d443fb545d6261df73929",
  "form": "未知",
  "tags": [
    "06.唐代",
    "黄滔"
  ]
}