{
  "_id": "c79bcd78d22b4bafb248b7a8c9936afd",
  "name": "送从弟游江淮兼谒鄱阳刘太守",
  "contents": [
    "都门柳色朝朝新，",
    "念尔今为江上人。",
    "穆陵关带清风远，",
    "彭蠡湖连芳草春。",
    "泊舟借问西林寺，",
    "晓听猿声在山翠，",
    "浔阳北望鸿雁回，",
    "湓水东流客心醉。",
    "须知圣代举贤良，",
    "不使遗才滞一方。",
    "应见鄱阳虎符守，",
    "思归共指白云乡。"
  ],
  "ptype": null,
  "poetName": "李颀",
  "poetId": "a6c5740481924010b2b4eb097caa19df",
  "form": "未知",
  "tags": [
    "06.唐代",
    "李颀"
  ]
}