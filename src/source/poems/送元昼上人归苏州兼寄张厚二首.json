{
  "_id": "63953822709042b593c240e9a10198d1",
  "name": "送元昼上人归苏州兼寄张厚二首",
  "contents": [
    "自卜闲居荆水头，",
    "感时相别思悠悠。",
    "一樽酒尽青山暮，",
    "千里书回碧树秋。",
    "深巷久贫知寂寞，",
    "小诗多病尚风流。",
    "昼公此去应相问，",
    "为说沾巾忆旧游。",
    "三年无事客吴乡，",
    "南陌春园碧草长。",
    "共醉八门回画舸，",
    "独还三径掩书堂。",
    "前山雨过池塘满，",
    "小院秋归枕簟凉。",
    "经岁别离心自苦，",
    "何堪黄叶落清漳。"
  ],
  "ptype": null,
  "poetName": "许浑",
  "poetId": "ba84f30a9b344330943f2fbe4d128d8d",
  "form": "未知",
  "tags": [
    "06.唐代",
    "许浑"
  ]
}