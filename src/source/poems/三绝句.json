{
  "_id": "7e5c02eb25324b898b4d6fc8bb707245",
  "name": "三绝句",
  "contents": [
    "前年渝州杀刺史，",
    "今年开州杀刺史。",
    "群盗相随剧虎狼，",
    "食人更肯留妻子。",
    "二十一家同入蜀，",
    "惟残一人出骆谷。",
    "自说二女啮臂时，",
    "回头却向秦云哭。",
    "殿前兵马虽骁雄，",
    "纵暴略与羌浑同。",
    "闻道杀人汉水上，",
    "妇女多在官军中。"
  ],
  "ptype": null,
  "poetName": "杜甫",
  "poetId": "8d8a925e68914c4e93ba72c4de5b17cd",
  "form": "未知",
  "tags": [
    "06.唐代",
    "杜甫"
  ]
}