{
  "_id": "fbda1910694042a19d83ae36141eb420",
  "name": "与颜濬冥会诗",
  "contents": [
    "秋草荒台响夜蛩，",
    "白杨雕尽减悲风。",
    "彩笺曾擘欺江总，",
    "绮阁尘清玉树空。",
    "宝阁排云称望仙，",
    "五云高艳拥朝天。",
    "清溪犹有当时月，",
    "应照琼花绽绮筵。",
    "素魄初圆恨翠娥，",
    "繁华浓艳竟如何。",
    "南朝唯有长江水，",
    "依旧门前作逝波。",
    "箫管清吟怨丽华，",
    "秋江寒月绮窗斜。",
    "惭非后主题笺客，",
    "得见临春阁上花。"
  ],
  "ptype": null,
  "poetName": "陈宫妃嫔",
  "poetId": "57152a69e4714efc9aa4ce947f8f8093",
  "form": "未知",
  "tags": [
    "06.唐代",
    "陈宫妃嫔"
  ]
}