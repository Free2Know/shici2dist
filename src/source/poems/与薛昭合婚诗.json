{
  "_id": "82cc4e2546b54285a21fbc7540ab8b72",
  "name": "与薛昭合婚诗",
  "contents": [
    "脸花不绽几含幽，",
    "今夕阳春独换秋。",
    "我守孤灯无白日，",
    "寒云陇上更添愁。",
    "幽谷啼莺整羽翰，",
    "犀沈玉冷自长叹。",
    "月华不向扃泉户，",
    "露滴松枝一夜寒。",
    "韶光不见分成尘，",
    "曾饵金丹忽有神。",
    "不意薛生携旧律，",
    "独开幽谷一枝春。",
    "误入宫垣漏网人，",
    "月华静洗玉阶尘。",
    "自疑飞到蓬莱顶，",
    "琼艳三枝半夜春。"
  ],
  "ptype": null,
  "poetName": "张云容",
  "poetId": "79b8b096c982464e8570a33eb131cafe",
  "form": "未知",
  "tags": [
    "06.唐代",
    "张云容"
  ]
}