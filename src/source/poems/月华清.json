{
  "_id": "70c96ff4b0a3438c8ff6662f2ec8f85b",
  "name": "月华清",
  "contents": [
    "楼倚明河，",
    "山蟠乔木，",
    "故国秋光如水。",
    "常记别时，",
    "月冷半山环佩。",
    "到而今、桂影寻人，",
    "端好在、竹西歌吹。",
    "如醉。",
    "望白苹风里，",
    "关山无际。",
    "可惜琼瑶千里。",
    "有年少玉人，",
    "吟啸天外。",
    "脂粉清辉，",
    "冷射藕花冰蕊。",
    "念老去、镜里流年，",
    "空解道、人生适意。",
    "谁会。",
    "更微云疏雨，",
    "空庭鹤唳。"
  ],
  "ptype": null,
  "poetName": "蔡松年",
  "poetId": "4135e70d3b524d1598ac2acbf69bd77d",
  "form": "词",
  "tags": [
    "08.元代",
    "蔡松年"
  ]
}