{
  "_id": "f0a3ef7649e34f129501531d9338e1a4",
  "name": "郑群赠簟",
  "contents": [
    "蕲州笛竹天下知，",
    "郑君所宝尤瑰奇。",
    "携来当昼不得卧，",
    "一府传看黄琉璃。",
    "体坚色净又藏节，",
    "尽眼凝滑无瑕疵。",
    "法曹贫贱众所易，",
    "腰腹空大何能为，",
    "自从五月困暑湿，",
    "如坐深甑遭蒸炊。",
    "手磨袖拂心语口，",
    "慢肤多汗真相宜。",
    "日暮归来独惆怅，",
    "有卖直欲倾家资。",
    "谁谓故人知我意，"
  ],
  "ptype": null,
  "poetName": "韩愈",
  "poetId": "f1620b7783874cebac0f1409c43a08e6",
  "form": "未知",
  "tags": [
    "06.唐代",
    "韩愈"
  ]
}