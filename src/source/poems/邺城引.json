{
  "_id": "5f894851cbe740d496b5fb984769b76f",
  "name": "邺城引",
  "contents": [
    "君不见汉家失统三灵变，",
    "魏武争雄六龙战。",
    "荡海吞江制中国，",
    "回天运斗应南面。",
    "隐隐都城紫陌开，",
    "迢迢分野黄星见。",
    "流年不驻漳河水，",
    "明月俄终邺国宴。",
    "文章犹入管弦新，",
    "帷座空销狐兔尘。",
    "可惜望陵歌舞处，",
    "松风四面暮愁人。"
  ],
  "ptype": null,
  "poetName": "张鼎",
  "poetId": "1ff714b8f7ff47488787e00d777a35ab",
  "form": "未知",
  "tags": [
    "06.唐代",
    "张鼎"
  ]
}