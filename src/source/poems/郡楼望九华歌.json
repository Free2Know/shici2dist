{
  "_id": "d3d45b6f19924532945b2f16f410067d",
  "name": "郡楼望九华歌",
  "contents": [
    "楼上坐见九子峰，",
    "翠云赤日光溶溶。",
    "有时朝昏变疏密，",
    "八峰和烟一峰出。",
    "有时风卷天雨晴，",
    "聚立连连如弟兄。",
    "阳乌生子偶成数，",
    "丹凤养雏同此名。",
    "日日遥看机已静，",
    "未离尘躅思真境。",
    "子明龙驾腾九垓，",
    "陵阳相对空崔嵬。",
    "玉浆瑶草不可见，",
    "自有神仙风马来。"
  ],
  "ptype": null,
  "poetName": "霍总",
  "poetId": "b36381bdb0154576904a8e77a58bdb0e",
  "form": "未知",
  "tags": [
    "06.唐代",
    "霍总"
  ]
}