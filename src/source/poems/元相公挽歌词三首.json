{
  "_id": "0c8301cbd38d43e5971b626cc375c13e",
  "name": "元相公挽歌词三首",
  "contents": [
    "铭旌官重威仪盛，",
    "骑吹声繁卤簿长。",
    "后魏帝孙唐宰相，",
    "六年七月葬咸阳。",
    "墓门已闭笳箫去，",
    "唯有夫人哭不休。",
    "苍苍露草咸阳垅，",
    "此是千秋第一秋。",
    "送葬万人皆惨淡，",
    "反虞驷马亦悲鸣。",
    "琴书剑佩谁收拾，",
    "三岁遗孤新学行。"
  ],
  "ptype": null,
  "poetName": "白居易",
  "poetId": "61c661a769a04e409e99836b8f4a8f79",
  "form": "未知",
  "tags": [
    "06.唐代",
    "白居易"
  ]
}