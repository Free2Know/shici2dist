{
  "_id": "365933cbe4ad40a2983d02e22b74be2b",
  "name": "再游紫阳洞重题小松",
  "contents": [
    "仙家种此充朝食，",
    "叶叶枝枝造化力。",
    "去年见时似鹤高，",
    "今年萧骚八九尺。",
    "不同矮桧终委地，",
    "定向晴空倚天碧。",
    "好期逸士统贞根，",
    "昂枝点破秋苔色。",
    "寻思凡眼重花开，",
    "宁知此木超尘埃。",
    "只是十年五年间，",
    "堪作大厦之宏材。"
  ],
  "ptype": null,
  "poetName": "卢士衡",
  "poetId": "1c2ab195736147d6bfd1c790998bb516",
  "form": "未知",
  "tags": [
    "06.唐代",
    "卢士衡"
  ]
}