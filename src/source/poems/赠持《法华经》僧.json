{
  "_id": "453820f387c44bb7af0bae4cd52a761c",
  "name": "赠持《法华经》僧",
  "contents": [
    "众人有口，",
    "不说是，",
    "即说非。",
    "吾师有口何所为，",
    "莲经七轴六万九千字，",
    "日日夜夜终复始。",
    "乍吟乍讽何悠扬，",
    "风篁古松含秋霜。",
    "但恐天龙夜叉乾闼众，",
    "畐畐塞虚空耳皆耸。",
    "我闻念经功德缘，",
    "舌根可算金刚坚。",
    "他时劫火洞燃后，",
    "神光璨璨如红莲。",
    "受持身心苟精洁，",
    "尚能使烦恼大海水枯竭。",
    "魔王轮幢自摧折，",
    "何况更如理行如理说。"
  ],
  "ptype": null,
  "poetName": "齐己",
  "poetId": "759693a9a6584b838ea6a6bfa0b9e490",
  "form": "未知",
  "tags": [
    "06.唐代",
    "齐己"
  ]
}