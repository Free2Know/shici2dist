{
  "_id": "68c39a782eaf4dc8a6df9ba82debc7a5",
  "name": "奉和翁文尧员外文秀、光贤、昼……",
  "contents": [
    "乡名里号一朝新，",
    "乃觉台恩重万钧。",
    "建水闽山无故事，",
    "长卿严助是前身。",
    "清泉引入旁添润，",
    "嘉树移来别带春。",
    "莫凭栏干剩留驻，",
    "内庭虚位待才臣。",
    "虽言闽越系生贤，",
    "谁是还家宠自天。",
    "山简槐兼诸郡命，",
    "郑玄惭秉六经权。",
    "鸟行去没孤烟树，",
    "渔唱还从碧岛川。",
    "休说迟回未能去，",
    "夜来新梦禁中泉。",
    "君王面赐紫还乡，",
    "金紫中推是甲裳。",
    "华构便将垂美号，",
    "故山重更发清光。",
    "水澄此日兰宫镜，",
    "树忆当年柏署霜。",
    "珍重朱栏兼翠拱，",
    "来来皆自读书堂。"
  ],
  "ptype": null,
  "poetName": "黄滔",
  "poetId": "f1ef950f4d8d443fb545d6261df73929",
  "form": "未知",
  "tags": [
    "06.唐代",
    "黄滔"
  ]
}