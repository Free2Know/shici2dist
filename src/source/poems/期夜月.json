{
  "_id": "d689ac578314442386f84ab4720ca61e",
  "name": "期夜月",
  "contents": [
    "金钩花绶系双月。",
    "腰肢软低折。",
    "揎皓腕，",
    "萦绣结。",
    "轻盈宛转，",
    "妙若凤鸾飞越。",
    "无别。",
    "香檀急扣转清切。",
    "翻纤手飘瞥。",
    "催画鼓，",
    "追脃管，",
    "锵洋雅奏，",
    "尚与众音为节。",
    "当时妙选舞袖，",
    "慧性雅资，",
    "名为殊绝。",
    "满座倾心注目，",
    "不甚窥回雪。",
    "纤怯。",
    "逡巡一曲霓裳彻。",
    "汗透鲛绡肌润，",
    "教人传香粉，",
    "媚容秀发。",
    "宛降蕊珠宫阙。"
  ],
  "ptype": null,
  "poetName": "刘浚",
  "poetId": "a9e0a89f0b8b4f8a950d990504a2c032",
  "form": "词",
  "tags": [
    "07.宋代",
    "刘浚"
  ]
}