{
  "_id": "0d752f03b41f4604a9c6b10c76ef909e",
  "name": "山鹧鸪",
  "contents": [
    "山鹧鸪，",
    "朝朝暮暮啼复啼，",
    "啼时露白风凄凄。",
    "黄茅冈头秋日晚，",
    "苦竹岭下寒月低。",
    "(上余下田)田有粟何不啄，",
    "石楠有枝何不栖。",
    "迢迢不缓复不急，",
    "楼上舟中声暗入。",
    "梦乡迁客展转卧，",
    "抱儿寡妇彷徨立。",
    "山鹧鸪，",
    "尔本此乡鸟。",
    "生不辞巢不别群，",
    "何苦声声啼到晓。",
    "啼到晓，",
    "唯能愁北人，",
    "南人惯闻如不闻。"
  ],
  "ptype": null,
  "poetName": "白居易",
  "poetId": "61c661a769a04e409e99836b8f4a8f79",
  "form": "未知",
  "tags": [
    "06.唐代",
    "白居易"
  ]
}