{
  "_id": "f9dbe445900f472e8021dd391fbc7ebf",
  "name": "写意二首",
  "contents": [
    "寂寥荒馆闭闲门，",
    "苔径阴阴屐少痕。",
    "白发颠狂尘梦断，",
    "青毡泠落客心存。",
    "高山流水琴三弄，",
    "明月清风酒一樽。",
    "醉后曲肱林下卧，",
    "此生荣辱不须论。",
    "萧萧华发满头生，",
    "深远蓬门倦送迎。",
    "独喜冥心无外慕，",
    "自怜知命不求荣。",
    "闲情欲赋思陶令。",
    "卧病何人问马卿。",
    "林下贫居甘困守，",
    "尽教城市不知名。"
  ],
  "ptype": null,
  "poetName": "牟融",
  "poetId": "c7c382370cae463d85c0f92832b7b23d",
  "form": "未知",
  "tags": [
    "06.唐代",
    "牟融"
  ]
}