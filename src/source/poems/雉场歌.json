{
  "_id": "ce953bbf126e4827a633ee9def98babf",
  "name": "雉场歌",
  "contents": [
    "茭叶萋萋接烟曙，",
    "鸡鸣埭上梨花露。",
    "彩仗锵锵已合围，",
    "绣翎白颈遥相妒。",
    "雕尾扇张金缕高，",
    "碎铃素拂骊驹豪。",
    "绿场红迹未相接，",
    "箭发铜牙伤彩毛。",
    "麦陇桑阴小山晚，",
    "六虬归去凝笳远。",
    "城头却望几含情，",
    "青亩春芜连石苑。"
  ],
  "ptype": null,
  "poetName": "温庭筠",
  "poetId": "c510983e29d441038ad19df73266762d",
  "form": "未知",
  "tags": [
    "06.唐代",
    "温庭筠"
  ]
}