{
  "_id": "0cfe44ffd8c6407797f162e1c3dfe01b",
  "name": "伤韦令孔雀词",
  "contents": [
    "可怜孔雀初得时，",
    "美人为尔别开池。",
    "池边凤凰作伴侣，",
    "羌声鹦鹉无言语。",
    "雕笼玉架嫌不栖，",
    "夜夜思归向南舞。",
    "如今憔悴人见恶，",
    "万里更求新孔雀。",
    "热眠雨水饥拾虫，",
    "翠尾盘泥金彩落。",
    "多时人养不解飞，",
    "海山风黑何处归。"
  ],
  "ptype": null,
  "poetName": "王建",
  "poetId": "e4c0f1b14bb84f5580d380c406f4ed58",
  "form": "未知",
  "tags": [
    "06.唐代",
    "王建"
  ]
}