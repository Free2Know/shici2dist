{
  "_id": "5a9cf6ed0c584b00973023696a6ec21f",
  "name": "送远曲",
  "contents": [
    "吴门向西流水长，",
    "水长柳暗烟茫茫。",
    "行人送客各惆怅，",
    "话离叙别倾清觞。",
    "吟丝竹，",
    "鸣笙簧，",
    "酒酣性逸歌猖狂。",
    "行人告我挂帆去，",
    "此去何时返故乡。",
    "殷勤振衣两相嘱，",
    "世事近来还浅促。",
    "愿君看取吴门山，",
    "带雪经春依旧绿。",
    "行人行处求知亲，",
    "送君去去徒酸辛。"
  ],
  "ptype": null,
  "poetName": "张籍",
  "poetId": "0810aa6ff9a34a96aba9c12caed115ae",
  "form": "未知",
  "tags": [
    "06.唐代",
    "张籍"
  ]
}