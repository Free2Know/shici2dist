{
  "_id": "0f6669c1c928461ba50851940a887804",
  "name": "惜馀妍·惜余妍",
  "contents": [
    "同根异色，",
    "看镂玉雕檀，",
    "芳艳如簇。",
    "秀叶玲珑，",
    "嫩条下垂修绿。",
    "禁华深锁清妍，",
    "香满架、风梳露浴。",
    "轻盈，",
    "便似觉、酴醿格调粗俗。",
    "蜂黄间涂蝶粉，",
    "疑旧日二乔，",
    "各样妆束。",
    "费却春工，",
    "斗合靓芳浓馥。",
    "翠华临槛清赏，",
    "飞凤斝、休辞醉玉。",
    "晴昼，",
    "镇贮春、瑶台金屋。"
  ],
  "ptype": null,
  "poetName": "曹邍",
  "poetId": "166ed86bfbac4a06b53f1c50a357fa1a",
  "form": "未知",
  "tags": [
    "07.宋代",
    "曹邍"
  ]
}