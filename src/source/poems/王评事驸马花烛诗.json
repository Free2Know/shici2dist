{
  "_id": "b49cb706bdd8494bad1f2bcb71041938",
  "name": "王评事驸马花烛诗",
  "contents": [
    "万条银烛引天人，",
    "十月长安半夜春。",
    "步障三千隘将断，",
    "几多珠翠落香尘。",
    "一人女婿万人怜，",
    "一夜调疏抵百年。",
    "为报司徒好将息，",
    "明珠解转又能圆。",
    "人主人臣是亲家，",
    "千秋万岁保荣华。",
    "几时曾向高天上，",
    "得见今宵月里花。",
    "比翼和鸣双凤凰，",
    "欲栖金帐满城香。",
    "平明却入天泉里，",
    "日气曈曨五色光。"
  ],
  "ptype": null,
  "poetName": "卢纶",
  "poetId": "10008e7cd9434079b60c4f3e941d4f4f",
  "form": "未知",
  "tags": [
    "06.唐代",
    "卢纶"
  ]
}