{
  "_id": "1afbc2f234b84658bfc36ae6cd4763b0",
  "name": "太白胡僧歌",
  "contents": [
    "闻有胡僧在太白，",
    "兰若去天三百尺。",
    "一持楞伽入中峰，",
    "世人难见但闻钟。",
    "窗边锡杖解两虎，",
    "床下钵盂藏一龙。",
    "草衣不针复不线，",
    "两耳垂肩眉覆面。",
    "此僧年几那得知，",
    "手种青松今十围。",
    "心将流水同清净，",
    "身与浮云无是非。",
    "商山老人已曾识，",
    "愿一见之何由得。",
    "山中有僧人不知，",
    "城里看山空黛色。"
  ],
  "ptype": null,
  "poetName": "岑参",
  "poetId": "77a58f32ae514e76913c578aae0230d3",
  "form": "未知",
  "tags": [
    "06.唐代",
    "岑参"
  ]
}