{
  "_id": "bf503e507c654082b65aa6fec8c18900",
  "name": "绿珠篇",
  "contents": [
    "石家金谷重新声，",
    "明珠十斛买娉婷。",
    "此日可怜君自许，",
    "此时可喜得人情。",
    "君家闺阁不曾难，",
    "常将歌舞借人看。",
    "意气雄豪非分理，",
    "骄矜势力横相干。",
    "辞君去君终不忍，",
    "徒劳掩袂伤铅粉。",
    "百年离别在高楼，",
    "一旦红颜为君尽。"
  ],
  "ptype": null,
  "poetName": "乔知之",
  "poetId": "1f53d0bdbf8c479e8387cbc587fd9739",
  "form": "未知",
  "tags": [
    "06.唐代",
    "乔知之"
  ]
}