{
  "_id": "1e701828b2544a3fbb54b80d01961563",
  "name": "信州录事参军常曾古鼎歌",
  "contents": [
    "三年纠一郡，",
    "独饮寒泉井。",
    "江南铸器多铸银，",
    "罢官无物唯古鼎。",
    "雕螭刻篆相错盘，",
    "地中岁久青苔寒。",
    "左对苍山右流水，",
    "云有古来葛仙子。",
    "葛仙埋之何不还，",
    "耕者鎗然得其间。",
    "持示世人不知宝，",
    "劝君炼丹就寿考。"
  ],
  "ptype": null,
  "poetName": "韦应物",
  "poetId": "45a80c2fc73a4437b0b6c41a5fc10227",
  "form": "未知",
  "tags": [
    "06.唐代",
    "韦应物"
  ]
}