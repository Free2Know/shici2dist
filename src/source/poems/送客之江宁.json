{
  "_id": "bc6cf50e6e054f5eb75eecb89c1f9a7e",
  "name": "送客之江宁",
  "contents": [
    "春流送客不应赊，",
    "南入徐州见柳花。",
    "朱雀桥边看淮水，",
    "乌衣巷里问王家。",
    "千闾万井无多事，",
    "辟户开门向山翠。",
    "楚云朝下石头城，",
    "江燕双飞瓦棺寺。",
    "吴士风流甚可亲，",
    "相逢嘉赏日应新。",
    "从来此地夸羊酪，",
    "自有莼羹定却人。"
  ],
  "ptype": null,
  "poetName": "韩翃",
  "poetId": "135a4148450d4726a0b138479ebc3f64",
  "form": "未知",
  "tags": [
    "06.唐代",
    "韩翃"
  ]
}