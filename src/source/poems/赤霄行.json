{
  "_id": "5b0f390be36c47a585685946c6ea92f6",
  "name": "赤霄行",
  "contents": [
    "孔雀未知牛有角，",
    "渴饮寒泉逢牴触。",
    "赤霄悬圃须往来，",
    "翠尾金花不辞辱。",
    "江中淘河吓飞燕，",
    "衔泥却落羞华屋。",
    "皇孙犹曾莲勺困，",
    "卫庄见贬伤其足。",
    "老翁慎莫怪少年，",
    "葛亮贵和书有篇。",
    "丈夫垂名动万年，",
    "记忆细故非高贤。"
  ],
  "ptype": null,
  "poetName": "杜甫",
  "poetId": "8d8a925e68914c4e93ba72c4de5b17cd",
  "form": "未知",
  "tags": [
    "06.唐代",
    "杜甫"
  ]
}