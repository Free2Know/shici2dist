{
  "_id": "df8ec366b2b246c2a18c89de204c6101",
  "name": "和友人送衡尚书赴池阳副车",
  "contents": [
    "淮王上将例分忧，",
    "玉帐参承半列侯。",
    "次第选材如创厦，",
    "别离排宴向藏舟。",
    "鲲鹏变化知难测，",
    "龙蠖升沈各有由。",
    "躞蹀行牵金鋄重，",
    "婵娟立唱翠娥愁。",
    "筑头勋业谐三阵，",
    "满腹诗书究九流。",
    "金海珠韬乘月读，",
    "肉芝牙茗拨云收。",
    "赤鳞旆卷鸥汀晚，",
    "青雀船横雁阵秋。",
    "十字细波澄镜面，",
    "九华残雪露峰头。",
    "醉沈北海千尊酒，",
    "吟上南荆百尺楼。",
    "况是昭明食鱼郡，",
    "不妨闲掷钓璜钩。"
  ],
  "ptype": null,
  "poetName": "殷文圭",
  "poetId": "5eaad05021ed432e9dee60ebce4bde9a",
  "form": "未知",
  "tags": [
    "06.唐代",
    "殷文圭"
  ]
}