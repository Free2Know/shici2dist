{
  "_id": "fe068be6490c45cab7507594647d28d7",
  "name": "朝中措三首",
  "contents": [
    "十年鳌禁谪仙人。",
    "冰骨冷无尘。",
    "紫诏十行宽大，",
    "白麻三代温淳。",
    "天开寿域，",
    "人逢寿日，",
    "小小阳春。",
    "要见神姿难老，",
    "六峰多少松筠。",
    "玉屏松雪冷龙鳞。",
    "闲阅倦游人。",
    "耐久谁如溪水，",
    "破冰犹漱雪根。",
    "三年俗驾，",
    "千钟厚禄，",
    "心负天真。",
    "说与苍烟空翠，",
    "未忘藜杖纶巾。",
    "玉霄＊榜陋凌云。",
    "龙跳九天门。",
    "不负平生稽古，",
    "仙卿躐拜恩纶。",
    "星明南极，",
    "天开太室，",
    "收拾殊勋。",
    "贺客晨香如雾，",
    "他年压倒平津。",
    "以上蔡松年作品《朝中措》共3首"
  ],
  "ptype": null,
  "poetName": "蔡松年",
  "poetId": "4135e70d3b524d1598ac2acbf69bd77d",
  "form": "词",
  "tags": [
    "08.元代",
    "蔡松年"
  ]
}