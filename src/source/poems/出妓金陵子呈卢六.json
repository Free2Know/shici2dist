{
  "_id": "f2abe644cda141c4a3d182e5676a97e9",
  "name": "出妓金陵子呈卢六",
  "contents": [
    "安石东山三十春，",
    "傲然携妓出风尘。",
    "楼中见我金陵子，",
    "何似阳台云雨人。",
    "南国新丰酒，",
    "东山小妓歌。",
    "对君君不乐，",
    "花月奈愁何。",
    "东道烟霞主，",
    "西江诗酒筵。",
    "相逢不觉醉，",
    "日堕历阳川。",
    "小妓金陵歌楚声，",
    "家僮丹砂学凤鸣。",
    "我亦为君饮清酒，",
    "君心不肯向人倾。"
  ],
  "ptype": null,
  "poetName": "李白",
  "poetId": "1b59d554dd594c8497d9cceefaf73d61",
  "form": "未知",
  "tags": [
    "06.唐代",
    "李白"
  ]
}