{
  "_id": "5de5bc34a7734b4eb9e38afba29980cf",
  "name": "长林令卫象饧丝结歌",
  "contents": [
    "主人雕盘盘素丝，",
    "寒女眷眷墨子悲。",
    "乃言假使饧为之，",
    "八珍重沓失颜色。",
    "手援玉箸不敢持，",
    "始状芙蓉新出水。",
    "仰坼重衣倾万蕊，",
    "又如合欢交乱枝，",
    "红茸向暮花参差。",
    "吴蚕络茧抽尚绝，",
    "细缕纤毫看欲灭。",
    "雪发羞垂倭堕鬟，",
    "绣囊畏并茱萸结。",
    "我爱此丝巧，",
    "妙绝世间无，",
    "为君作歌陈座隅。"
  ],
  "ptype": null,
  "poetName": "司空曙",
  "poetId": "5790ee951f5a4a438124284e6c69ee7a",
  "form": "未知",
  "tags": [
    "06.唐代",
    "司空曙"
  ]
}