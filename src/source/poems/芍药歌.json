{
  "_id": "bed0b16406324ef19a2ddf51a113bc5a",
  "name": "芍药歌",
  "contents": [
    "丈人庭中开好花，",
    "更无凡木争春华。",
    "翠茎红蕊天力与，",
    "此恩不属黄钟家。",
    "温馨熟美鲜香起，",
    "似笑无言习君子。",
    "霜刀翦汝天女劳，",
    "何事低头学桃李。",
    "娇痴婢子无灵性，",
    "竞挽春衫来此并。",
    "欲将双颊一睎红，",
    "绿窗磨遍青铜镜。",
    "一尊春酒甘若饴，",
    "丈人此乐无人知。",
    "花前醉倒歌者谁，",
    "楚狂小子韩退之。"
  ],
  "ptype": null,
  "poetName": "韩愈",
  "poetId": "f1620b7783874cebac0f1409c43a08e6",
  "form": "未知",
  "tags": [
    "06.唐代",
    "韩愈"
  ]
}