{
  "_id": "18be81d0f8db49a3b83eb3c666b6eb4a",
  "name": "邺都引",
  "contents": [
    "君不见魏武草创争天禄，",
    "群雄睚眦相驰逐。",
    "昼携壮士破坚阵，",
    "夜接词人赋华屋。",
    "都呈缭绕西山阳，",
    "桑榆汗漫漳河曲。",
    "城郭为虚人代改，",
    "但有西园明月在。",
    "邺傍高冢多贵臣，",
    "娥眉曼睩共灰尘。",
    "试上铜台歌舞处，",
    "唯有秋风愁杀人。"
  ],
  "ptype": null,
  "poetName": "张说",
  "poetId": "5db142df4e374fd7921a571e505f6f23",
  "form": "未知",
  "tags": [
    "06.唐代",
    "张说"
  ]
}