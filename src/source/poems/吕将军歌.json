{
  "_id": "0dfd3cf605374080b94445f20cbb0665",
  "name": "吕将军歌",
  "contents": [
    "吕将军，",
    "骑赤兔。",
    "独携大胆出秦门，",
    "金粟堆边哭陵树。",
    "北方逆气污青天，",
    "剑龙夜叫将军闲。",
    "将军振袖拂剑锷，",
    "玉阙朱城有门阁。",
    "磕磕银龟摇白马，",
    "傅粉女郎火旗下。",
    "恒山铁骑请金枪，",
    "遥闻(竹服)中花箭香。",
    "西郊寒蓬叶如刺，",
    "皇天新栽养神骥。",
    "厩中高桁排蹇蹄，",
    "饱食青刍饮白水。",
    "圆苍低迷盖张地，",
    "九州人事皆如此。",
    "赤山秀铤御时英，",
    "绿眼将军会天意。"
  ],
  "ptype": null,
  "poetName": "李贺",
  "poetId": "a9fc5f44a7474857a8c6fe39ffbad132",
  "form": "未知",
  "tags": [
    "06.唐代",
    "李贺"
  ]
}