{
  "_id": "dd12a6a8bd3d439ca7995c8b22013883",
  "name": "海上太守新创东亭",
  "contents": [
    "使君心智杳难同，",
    "选胜开亭景莫穷。",
    "高敞轩窗迎海月，",
    "预栽花木待春风。",
    "静披典籍堪师古，",
    "醉拥笙歌不碍公。",
    "满径苔纹疏雨后，",
    "入檐山色夕阳中。",
    "偏宜下榻延徐孺，",
    "最称登门礼孔融。",
    "事简岂妨频赏玩，",
    "况当为政有余功。"
  ],
  "ptype": null,
  "poetName": "李中",
  "poetId": "5b8a00819d324861a0a7ee4ab6bd3e48",
  "form": "未知",
  "tags": [
    "06.唐代",
    "李中"
  ]
}