{
  "_id": "272b00b308374ef58f6044c9bafa3a5b",
  "name": "述旧纪勋寄太原李光颜侍中二首",
  "contents": [
    "玉塞含凄见雁行，",
    "北垣新诏拜龙骧。",
    "弟兄间世真飞将，",
    "貔虎归时似故乡。",
    "鼓角因风飘朔气，",
    "旌旗映水发秋光。",
    "河源收地心犹壮，",
    "笑向天西万里霜。",
    "倚天长剑截云孤，",
    "报国纵横见丈夫。",
    "五载登坛真宰相，",
    "七重分阃正司徒。",
    "曾闻转战平坚寇，",
    "共说题诗压腐儒。",
    "料敌知机在方寸，",
    "不劳心力讲阴符。"
  ],
  "ptype": null,
  "poetName": "杨巨源",
  "poetId": "37f6157b39fb437780684fb935928971",
  "form": "未知",
  "tags": [
    "06.唐代",
    "杨巨源"
  ]
}