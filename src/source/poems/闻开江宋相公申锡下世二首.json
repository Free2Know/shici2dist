{
  "_id": "f0df6388ad7844819730940fa7226a09",
  "name": "闻开江宋相公申锡下世二首",
  "contents": [
    "权门阴奏夺移才，",
    "馹骑如星堕峡来。",
    "晁氏有恩忠作祸，",
    "贾生无罪直为灾。",
    "贞魂误向崇山殁，",
    "冤气疑从汨水回。",
    "毕竟功成何处是，",
    "五湖云月一帆开。",
    "月落湘潭棹不喧，",
    "玉杯瑶瑟奠蘋蘩。",
    "谁能力制乘时鹤，",
    "自取机沉在槛猿。",
    "位极乾坤三事贵，",
    "谤兴华夏一夫冤。",
    "宵衣旰食明天子，",
    "日伏青蒲不敢言。"
  ],
  "ptype": null,
  "poetName": "许浑",
  "poetId": "ba84f30a9b344330943f2fbe4d128d8d",
  "form": "未知",
  "tags": [
    "06.唐代",
    "许浑"
  ]
}