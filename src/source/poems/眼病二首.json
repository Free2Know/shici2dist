{
  "_id": "5141267154ed4e7e808c94c811a38ff0",
  "name": "眼病二首",
  "contents": [
    "散乱空中千片雪，",
    "蒙笼物上一重纱。",
    "纵逢晴景如看雾，",
    "不是春天亦见花。",
    "[以上四句，",
    "皆病眼中所见者。",
    "]僧说客尘来眼界，",
    "医言风眩在肝家。",
    "两头治疗何曾瘥，",
    "药力微茫佛力赊。",
    "眼藏损伤来已久，",
    "病根牢固去应难。",
    "医师尽劝先停酒，",
    "道侣多教早罢官。",
    "案上谩铺龙树论，",
    "盒中虚捻决明丸。",
    "人间方药应无益，",
    "争得金篦试刮看？"
  ],
  "ptype": null,
  "poetName": "白居易",
  "poetId": "61c661a769a04e409e99836b8f4a8f79",
  "form": "未知",
  "tags": [
    "06.唐代",
    "白居易"
  ]
}