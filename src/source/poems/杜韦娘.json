{
  "_id": "5672638384de4fe1bd33d18f59f489aa",
  "name": "杜韦娘",
  "contents": [
    "华堂深院，",
    "霜笼月采生寒晕。",
    "度翠幄、风触梅香喷。",
    "渐岁晚、春光将近。",
    "惹离恨万种，",
    "多情易感，",
    "欢难聚少愁成阵。",
    "拥红炉，",
    "凤枕慵敧，",
    "银灯挑尽。",
    "当此际，",
    "争忍前期後约，",
    "度岁无凭准。",
    "对好景、空积相思恨。",
    "但自觉、恹恹方寸。",
    "拟蛮笺象管，",
    "丹青好手，",
    "写出寄与伊教信。",
    "尽千工万巧，",
    "唯有心期难问。"
  ],
  "ptype": null,
  "poetName": "宋无名氏",
  "poetId": "b9b1bcb595214a22a6cb02fe551a63f1",
  "form": "词",
  "tags": [
    "07.宋代",
    "宋无名氏"
  ]
}