{
  "_id": "0f8c0ce609504a2e98271a216ef61aa2",
  "name": "送巴州杨使君",
  "contents": [
    "白云县北千山口，",
    "青岁欲开残雪后。",
    "前驱锦带鱼皮鞮，",
    "侧佩金璋虎头绶。",
    "南郑侯家醉落晖，",
    "东关陌上著鞭归。",
    "愁看野马随官骑，",
    "笑取秦人带客旗。",
    "使者下车忧疾苦，",
    "豪吏销声出公府。",
    "万里歌钟相庆时，",
    "巴童声节渝儿舞。"
  ],
  "ptype": null,
  "poetName": "韩翃",
  "poetId": "135a4148450d4726a0b138479ebc3f64",
  "form": "未知",
  "tags": [
    "06.唐代",
    "韩翃"
  ]
}