{
  "_id": "7c706e597c364ae7b6c08d5a620f8ab8",
  "name": "李凭箜篌引",
  "contents": [
    "吴丝蜀桐张高秋，",
    "空白凝云颓不流。",
    "江娥啼竹素女愁，",
    "李凭中国弹箜篌。",
    "昆山玉碎凤凰叫，",
    "芙蓉泣露香兰笑。",
    "十二门前融冷光，",
    "二十三丝动紫皇。",
    "女娲炼石补天处，",
    "石破天惊逗秋雨。",
    "梦入坤山教神妪，",
    "老鱼跳波瘦蛟舞。",
    "吴质不眠倚桂树，",
    "露脚斜飞湿寒兔。"
  ],
  "ptype": null,
  "poetName": "李贺",
  "poetId": "a9fc5f44a7474857a8c6fe39ffbad132",
  "form": "未知",
  "tags": [
    "06.唐代",
    "李贺"
  ]
}