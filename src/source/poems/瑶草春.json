{
  "_id": "5897c1c97b6849bf9bee045220d18e61",
  "name": "瑶草春",
  "contents": [
    "瑶草春，",
    "杳容与，",
    "江南艳歌京西舞。",
    "执心轻子都，",
    "信节冠秋胡。",
    "议以腰支嫁，",
    "时论自有夫。",
    "蝉鬓蛾眉明井底，",
    "燕裙赵袂萦辘轳。",
    "李生闻之泪如绠。",
    "不忍回头看此井。",
    "月中桂树落一枝，",
    "池上唳孤影。",
    "露桃秾李自成谿，",
    "流水终天不向西。",
    "翠帐绿窗寒寂寂，",
    "锦茵罗荐夜凄凄。",
    "瑶草春，",
    "丹井远，",
    "别后相思意深浅。"
  ],
  "ptype": null,
  "poetName": "顾况",
  "poetId": "645ccbd5285149148c88a84eee44d640",
  "form": "未知",
  "tags": [
    "06.唐代",
    "顾况"
  ]
}