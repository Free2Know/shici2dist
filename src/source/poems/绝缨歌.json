{
  "_id": "3d159184afd34462b22ec26ddff16f25",
  "name": "绝缨歌",
  "contents": [
    "楚王宴客章华台，",
    "章华美人善歌舞。",
    "玉颜艳艳空相向，",
    "满堂目成不得语。",
    "红烛灭，",
    "芳酒阑，",
    "罗衣半醉春夜寒，",
    "绝缨解带一为欢。",
    "君王赦过不之罪，",
    "暗中珠翠鸣珊珊。",
    "宁爱贤，",
    "不爱色，",
    "青娥买死谁能识，",
    "果却一军全社稷。"
  ],
  "ptype": null,
  "poetName": "李颀",
  "poetId": "a6c5740481924010b2b4eb097caa19df",
  "form": "未知",
  "tags": [
    "06.唐代",
    "李颀"
  ]
}