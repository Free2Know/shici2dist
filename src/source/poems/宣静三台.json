{
  "_id": "41037b4595d348aea2739f84b573a08b",
  "name": "宣静三台",
  "contents": [
    "自小飘蓬，",
    "身心落魄，",
    "云游多在山东。",
    "世间事，",
    "看破浑是假，",
    "想荣华犹似梦中。",
    "盖个庵儿，",
    "隈山靠水，",
    "栽松种竹成林。",
    "炕暖窗明，",
    "乐清闲、胜竞利名。",
    "月朗山东，",
    "凉风细细，",
    "南溪绿水粼粼。",
    "渐炼得方寸如灰冷，",
    "一阳生，",
    "玉鼎自温。",
    "秀气氤氲，",
    "仙花烂熳，",
    "芳芬开遍黄庭。",
    "玉女金童，",
    "采将来、炼就紫金。",
    "运转三关，",
    "驱回四象，",
    "冲和一点灵明。",
    "气结神凝。",
    "听笙箫、一派乐音。",
    "夙世前缘，",
    "生逢正教，",
    "全真妙道幽深。",
    "行满功成，",
    "跨鸾鹤上太"
  ],
  "ptype": null,
  "poetName": "牛真人",
  "poetId": "c877ed045043496f88f0feb294853802",
  "form": "未知",
  "tags": [
    "08.元代",
    "牛真人"
  ]
}