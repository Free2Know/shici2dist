{
  "_id": "840ec3f6b5ba4634b9db446bac4992d8",
  "name": "瑶台聚八仙·新雁过妆楼",
  "contents": [
    "近水横斜。",
    "先得月、玉树宛若笼纱。",
    "散迹苔裀，",
    "墨晕净洗铅华。",
    "误入罗浮身外梦，",
    "似花又却似非花。",
    "探寒葩。",
    "倩人醉里，",
    "扶过溪沙。",
    "竹篱几番倦倚，",
    "看乍无乍有，",
    "如寄生涯。",
    "更好一枝，",
    "时到素壁檐牙。",
    "香深与春暗却，",
    "且休把江头千树夸。",
    "东家女，",
    "试淡妆颠倒，",
    "难胜西家。"
  ],
  "ptype": null,
  "poetName": "张炎",
  "poetId": "3637bec38ee844d29c2acb5ba9558526",
  "form": "词",
  "tags": [
    "07.宋代",
    "张炎"
  ]
}