{
  "_id": "435bdfcb3b084019b990efda9eca3a8e",
  "name": "送刘方平",
  "contents": [
    "绮纨游上国，",
    "多作少年行。",
    "二十二词赋，",
    "惟君著美名。",
    "童颜且白皙，",
    "佩德如瑶琼。",
    "荀氏风流盛，",
    "胡家公子清。",
    "有才不偶谁之过，",
    "肯即藏锋事高卧。",
    "洛阳草色犹自春，",
    "游子东归喜拜亲。",
    "漳水桥头值鸣雁，",
    "朝歌县北少行人。",
    "别离斗酒心相许，",
    "落日青郊半微雨。",
    "请君骑马望西陵，",
    "为我殷勤吊魏武。"
  ],
  "ptype": null,
  "poetName": "李颀",
  "poetId": "a6c5740481924010b2b4eb097caa19df",
  "form": "未知",
  "tags": [
    "06.唐代",
    "李颀"
  ]
}