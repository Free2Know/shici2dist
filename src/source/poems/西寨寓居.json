{
  "_id": "292e4f3931634d2f96ea4a9893282732",
  "name": "西寨寓居",
  "contents": [
    "闲读南华对酒杯，",
    "醉携筇竹画苍苔。",
    "豪门有利人争去，",
    "陋巷无权客不来。",
    "解报可能医病雀，",
    "重燃谁肯照寒灰。",
    "严陵万古清风在，",
    "好棹东溪咏钓台。",
    "功智争驰淡薄空，",
    "犹怀忠信拟何从。",
    "鸱鸢啄腐疑雏凤，",
    "神鬼欺贫笑伯龙。",
    "烈日不融双鬓雪，",
    "病身全仰竹枝筇。",
    "崇侯入辅严陵退，",
    "堪忆啼猿万仞峰。"
  ],
  "ptype": null,
  "poetName": "徐夤",
  "poetId": "52ec99675887475ea1a5adf0625ec087",
  "form": "未知",
  "tags": [
    "06.唐代",
    "徐夤"
  ]
}