{
  "_id": "ad59040f33134628b0926d34c8008643",
  "name": "罢都统守镇滑州作",
  "contents": [
    "用军何事敢迁延，",
    "恩重才轻分使然。",
    "黜诏已闻来阙下，",
    "檄书犹未遍军前。",
    "腰间尽解苏秦印，",
    "波上虚迎范蠡船。",
    "正会星辰扶北极，",
    "却驱戈甲镇南燕。",
    "三尘上相逢明主，",
    "九合诸侯愧昔贤。",
    "看却中兴扶大业，",
    "杀身无路好归田。"
  ],
  "ptype": null,
  "poetName": "王铎",
  "poetId": "1f879baaf56248b4b91abd5020b284b8",
  "form": "未知",
  "tags": [
    "06.唐代",
    "王铎"
  ]
}