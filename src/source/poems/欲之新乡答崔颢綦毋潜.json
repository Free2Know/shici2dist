{
  "_id": "5a09cd1e634d427b9bf804940780eb38",
  "name": "欲之新乡答崔颢綦毋潜",
  "contents": [
    "数年作吏家屡空，",
    "谁道黑头成老翁。",
    "男儿在世无产业，",
    "行子出门如转蓬。",
    "吾属交欢此何夕，",
    "南家捣衣动归客。",
    "铜炉将炙相欢饮，",
    "星宿纵横露华白。",
    "寒风卷叶度滹沱，",
    "飞雪布地悲峨峨。",
    "孤城日落见栖鸟，",
    "马上时闻渔者歌。",
    "明朝东路把君手，",
    "腊日辞君期岁首。",
    "自知寂寞无去思，",
    "敢望县人致牛酒。"
  ],
  "ptype": null,
  "poetName": "李颀",
  "poetId": "a6c5740481924010b2b4eb097caa19df",
  "form": "未知",
  "tags": [
    "06.唐代",
    "李颀"
  ]
}