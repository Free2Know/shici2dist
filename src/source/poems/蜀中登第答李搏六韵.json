{
  "_id": "790f2b3ab58b470d88713ed183dc1313",
  "name": "蜀中登第答李搏六韵",
  "contents": [
    "何劳问我成都事，",
    "亦报君知便纳降。",
    "蜀柳笼堤烟矗矗，",
    "海棠当户燕双双。",
    "富春不并穷师子，",
    "濯锦全胜旱曲江。",
    "高卷绛纱扬氏宅，",
    "半垂红袖薛涛窗。",
    "浣花泛鹢诗千首，",
    "静众寻梅酒百缸。",
    "若说弦歌与风景，",
    "主人兼是碧油幢。"
  ],
  "ptype": null,
  "poetName": "裴廷裕",
  "poetId": "d001bbb55c5048108226c82d7229d54f",
  "form": "未知",
  "tags": [
    "06.唐代",
    "裴廷裕"
  ]
}