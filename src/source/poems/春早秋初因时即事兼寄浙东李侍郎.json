{
  "_id": "04c0cbbf4c224f30a76116970b50146d",
  "name": "春早秋初因时即事兼寄浙东李侍郎",
  "contents": [
    "春早秋初昼夜长，",
    "可怜天气好年光。",
    "和风细动帘帷暖，",
    "清露微凝枕簟凉。",
    "窗下晓眠初减被，",
    "池边晚坐乍移床。",
    "闲从蕙草侵阶绿，",
    "静任槐花满地黄。",
    "理曲管弦闻后院，",
    "熨衣灯火映深房。",
    "四时新景何人别，",
    "遥忆多情李侍郎。"
  ],
  "ptype": null,
  "poetName": "白居易",
  "poetId": "61c661a769a04e409e99836b8f4a8f79",
  "form": "未知",
  "tags": [
    "06.唐代",
    "白居易"
  ]
}