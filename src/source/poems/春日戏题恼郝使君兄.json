{
  "_id": "f28c969dbdc844b4ba6e38b6ba3bfd0b",
  "name": "春日戏题恼郝使君兄",
  "contents": [
    "使君意气凌青霄，",
    "忆昨欢娱常见招。",
    "细马时鸣金騕褭，",
    "佳人屡出董娇饶。",
    "东流江水西飞燕，",
    "可惜春光不相见。",
    "愿携王赵两红颜，",
    "再骋肌肤如素练。",
    "通泉百里近梓州，",
    "请公一来开我愁。",
    "舞处重看花满面，",
    "尊前还有锦缠头。"
  ],
  "ptype": null,
  "poetName": "杜甫",
  "poetId": "8d8a925e68914c4e93ba72c4de5b17cd",
  "form": "未知",
  "tags": [
    "06.唐代",
    "杜甫"
  ]
}