{
  "_id": "d3fd061178814f6e924dca7abf6f0cd4",
  "name": "寓居有感三首",
  "contents": [
    "亦知世路薄忠贞，",
    "不忍残年负圣明。",
    "只待东封沾庆赐，",
    "碑阴别刻老臣名。",
    "不放残年却到家，",
    "衔杯懒更问生涯。",
    "河堤往往人相送，",
    "一曲晴川隔蓼花。",
    "黑须寄在白须生，",
    "一度秋风减几茎。",
    "客处不堪频送别，",
    "无多情绪更伤情。"
  ],
  "ptype": null,
  "poetName": "司空图",
  "poetId": "4be2bf3b9086404c826f6ded716d2963",
  "form": "未知",
  "tags": [
    "06.唐代",
    "司空图"
  ]
}