{
  "_id": "f4af2937295146ce998006a063c6b37f",
  "name": "后序",
  "contents": [
    "前三年，",
    "元微之为予编次文集而叙之。",
    "凡五秩，",
    "每秩十卷，",
    "迄长庆二年冬，",
    "号白氏长庆集。",
    "尔来复有格诗、律诗、碑、志、序、记、表、赞，",
    "以类相附，",
    "合为卷轴，",
    "又从五十一以降，",
    "卷而第之。",
    "是时大和二年秋，",
    "予春秋五十又七，",
    "目昏头白，",
    "衰也久矣，",
    "拙音狂句，",
    "亦已多矣。",
    "由兹而后，",
    "宜其绝笔，",
    "若余习未尽，",
    "时时一咏，",
    "亦不自知也。",
    "因附前集报微之，",
    "故复序于卷首云尔。"
  ],
  "ptype": null,
  "poetName": "白居易",
  "poetId": "61c661a769a04e409e99836b8f4a8f79",
  "form": "未知",
  "tags": [
    "06.唐代",
    "白居易"
  ]
}