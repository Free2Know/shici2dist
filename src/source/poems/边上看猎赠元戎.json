{
  "_id": "c5c38709705447e2ab260909f8ad56bb",
  "name": "边上看猎赠元戎",
  "contents": [
    "绣帘临晓觉新霜，",
    "便遣移厨较猎场。",
    "燕卒铁衣围汉相，",
    "鲁儒戎服从梁王。",
    "搜山闪闪旗头远，",
    "出树斑斑豹尾长。",
    "赞获一声连朔漠，",
    "贺杯环骑舞优倡。",
    "军回野静秋天白，",
    "角怨城遥晚照黄。",
    "红袖拥门持烛炬，",
    "解劳今夜宴华堂。"
  ],
  "ptype": null,
  "poetName": "韩偓",
  "poetId": "c48ef178cc064285901e04ad31dffe69",
  "form": "未知",
  "tags": [
    "06.唐代",
    "韩偓"
  ]
}