{
  "_id": "ecc250307f6544748f51613be1da5d86",
  "name": "遥天奉翠华引",
  "contents": [
    "雪消楼外山。",
    "正秦淮、翠溢回澜。",
    "香梢豆蔻，",
    "红轻犹怕春寒。",
    "晓光浮画戟，",
    "卷绣帘、风暖玉钩间。",
    "紫府仙人，",
    "花园羽帔星冠。",
    "蓬莱阆苑，",
    "意倦游、常戏世间。",
    "佩麟旧都，",
    "江左襦裤歌欢。",
    "只恐催归觐，",
    "剩宴都、休诉酒杯宽。",
    "明岁应看，",
    "钧容舞袖歌鬟。"
  ],
  "ptype": null,
  "poetName": "侯置",
  "poetId": "c0c9af5ae14c4bc095c23016c4b4c3be",
  "form": "词",
  "tags": [
    "07.宋代",
    "侯置"
  ]
}