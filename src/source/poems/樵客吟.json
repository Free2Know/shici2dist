{
  "_id": "6d883c7ec96b4188b9a19575d333e013",
  "name": "樵客吟",
  "contents": [
    "上山采樵选枯树，",
    "深处樵多出辛苦。",
    "秋来野火烧栎林，",
    "枝柯已枯堪采取。",
    "斧声坎坎在幽谷，",
    "采得齐梢青葛束。",
    "日西待伴同下山，",
    "竹担弯弯向身曲。",
    "共知路傍多虎窟，",
    "未出深林不敢歇。",
    "村西地暗狐兔行，",
    "稚子叫时相应声。",
    "采樵客，",
    "莫采松与柏。",
    "松柏生枝直且坚,与君作屋成家宅。"
  ],
  "ptype": null,
  "poetName": "张籍",
  "poetId": "0810aa6ff9a34a96aba9c12caed115ae",
  "form": "未知",
  "tags": [
    "06.唐代",
    "张籍"
  ]
}