{
  "_id": "b24c2d4effa44bcdb4c5cd04d320fbf5",
  "name": "折新荷引·折新荷",
  "contents": [
    "雨过回廊，",
    "圆荷嫩绿新抽。",
    "越女轻盈，",
    "画桡稳泛兰舟。",
    "芳容艳粉，",
    "红香透、脉脉娇羞。",
    "菱歌隐隐渐遥，",
    "依约回眸。",
    "堤上郎心，",
    "波间妆影迟留。",
    "不觉归时，",
    "淡天碧衬蟾钩。",
    "风蝉噪晚，",
    "馀霞际、几点沙鸥。",
    "渔笛、不道有人，",
    "独倚危楼。"
  ],
  "ptype": null,
  "poetName": "赵抃",
  "poetId": "e08dafb6264443558458c86e1afe2986",
  "form": "未知",
  "tags": [
    "07.宋代",
    "赵抃"
  ]
}