{
  "_id": "189de99de5af40d98975823ccb77de7a",
  "name": "鱼游春水",
  "contents": [
    "家临千峰翠。",
    "幽径重开荆棘里。",
    "小桃花艳，",
    "春日盈盈霞绮。",
    "香入骚人碧玉杯，",
    "色映游女青螺髻。",
    "带露更娇，",
    "迎风尤媚。",
    "古有墙东避世。",
    "况似武陵风光美。",
    "时时独酌花间，",
    "别有天地。",
    "不教扫迳看尤好，",
    "意欲寻仙从兹始。",
    "岩前白云，",
    "石边流水。"
  ],
  "ptype": null,
  "poetName": "梁寅",
  "poetId": "42d3f3d9afb948d19422bc010f63d4c4",
  "form": "词",
  "tags": [
    "08.元代",
    "梁寅"
  ]
}