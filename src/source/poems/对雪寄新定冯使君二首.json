{
  "_id": "8cad1df493e843c4a0a8a46843c7bebb",
  "name": "对雪寄新定冯使君二首",
  "contents": [
    "仙掌空思归未能，",
    "焚香冥目对残灯。",
    "岂知瑞雪千山合，",
    "空觉春寒半夜增。",
    "翳月素云埋粉堞，",
    "堆巢孤鹤下金绳。",
    "因思太守忧民切，",
    "吟对琼枝喜不胜。",
    "政化由来通上灵，",
    "丰年祥瑞满窗明。",
    "气严坐久灯凝焰，",
    "片大更深屋作声。",
    "飘掩烟霞何处去，",
    "奇支斜杉竹向帘倾。",
    "雪林中客虽无事，",
    "还有新诗半夜成。"
  ],
  "ptype": null,
  "poetName": "贯休",
  "poetId": "35ef826ebca24b318ada7e612c75eda6",
  "form": "未知",
  "tags": [
    "06.唐代",
    "贯休"
  ]
}