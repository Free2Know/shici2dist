{
  "_id": "083b06e440dc43438da461bb187fe167",
  "name": "念昔游三首",
  "contents": [
    "十载飘然绳检外，",
    "樽前自献自为酬。",
    "秋山春雨闲吟处，",
    "倚遍江南寺寺楼。",
    "云门寺外逢猛雨，",
    "林黑山高雨脚长。",
    "曾奉郊宫为近侍，",
    "分明(扌雙)(扌雙)羽林枪。",
    "李白题诗水西寺，",
    "古木回岩楼阁风。",
    "半醒半醉游三日，",
    "红白花开山雨中。"
  ],
  "ptype": null,
  "poetName": "杜牧",
  "poetId": "372769721d354f479c45de7931dd507c",
  "form": "未知",
  "tags": [
    "06.唐代",
    "杜牧"
  ]
}