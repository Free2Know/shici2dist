{
  "_id": "984dff227a114cdb85f14690c1b1c324",
  "name": "采莲令",
  "contents": [
    "月华收、云淡霜天曙。",
    "西征客、此时情苦。",
    "翠娥执手，",
    "送临歧、轧轧开朱户。",
    "千娇面、盈盈伫立，",
    "无言有泪，",
    "断肠争忍回顾。",
    "一叶兰舟，",
    "便恁急桨凌波去。",
    "贪行色、岂知离绪。",
    "万般方寸，",
    "但饮恨、脉脉同谁语。",
    "更回首、重城不见，",
    "寒江天外，",
    "隐隐两三烟树。"
  ],
  "ptype": null,
  "poetName": "柳永",
  "poetId": "889bd809da9a4610a0341e8fc3644899",
  "form": "词",
  "tags": [
    "07.宋代",
    "柳永"
  ]
}