{
  "_id": "643525e8cdaf4fb1a6f86fe23b29fe4b",
  "name": "春情寄子安",
  "contents": [
    "山路奇支斜石磴危，",
    "不愁行苦苦相思。",
    "冰销远涧怜清韵，",
    "雪远寒峰想玉姿。",
    "莫听凡歌春病酒，",
    "休招闲客夜贪棋。",
    "如松匪石盟长在，",
    "比翼连襟会肯迟。",
    "虽恨独行冬尽日，",
    "终期相见月圆时。",
    "别君何物堪持赠，",
    "泪落晴光一首诗。"
  ],
  "ptype": null,
  "poetName": "鱼玄机",
  "poetId": "1827d8a18db0477b8cb7d9511b9db10e",
  "form": "未知",
  "tags": [
    "06.唐代",
    "鱼玄机"
  ]
}