{
  "_id": "cc300dcc141845088fb17118b4fbef3a",
  "name": "寄乐天二首",
  "contents": [
    "荣辱升沉影与身，",
    "世情谁是旧雷陈。",
    "唯应鲍叔犹怜我，",
    "自保曾参不杀人。",
    "山入白楼沙苑暮，",
    "潮生沧海野塘春。",
    "老逢佳景唯惆怅，",
    "两地各伤何限神。",
    "论才赋命不相干，",
    "凤有文章雉有冠。",
    "羸骨欲销犹被刻，",
    "疮痕未没又遭弹。",
    "剑头已折藏须盖，",
    "丁字虽刚屈莫难。",
    "休学州前罗刹石，",
    "一生身敌海波澜。"
  ],
  "ptype": null,
  "poetName": "元稹",
  "poetId": "e04ddf3e16fd40a3bc351fd163098dda",
  "form": "未知",
  "tags": [
    "06.唐代",
    "元稹"
  ]
}