{
  "_id": "074949f45e8149b48b1b18917c1ab50c",
  "name": "卢姬篇",
  "contents": [
    "卢姬少小魏王家，",
    "绿鬓红唇桃李花。",
    "魏王绮楼十二重，",
    "水晶帘箔绣芙蓉。",
    "白玉栏杆金作柱，",
    "楼上朝朝学歌舞。",
    "前堂后堂罗袖人，",
    "南窗北窗花发春。",
    "翠幌珠帘斗丝管，",
    "一弹一奏云欲断。",
    "君王日晚下朝归，",
    "鸣环佩玉生光辉。",
    "人生今日得骄贵，",
    "谁道卢姬身细微。"
  ],
  "ptype": null,
  "poetName": "崔颢",
  "poetId": "82e97a0bcfa44482bf239277f5fa55a6",
  "form": "未知",
  "tags": [
    "06.唐代",
    "崔颢"
  ]
}