{
  "_id": "aa2540ac30314c919f3451626a8caf21",
  "name": "秋风二首",
  "contents": [
    "秋风淅淅吹巫山，",
    "上牢下牢修水关。",
    "吴樯楚柁牵百丈，",
    "暖向神都寒未还。",
    "要路何日罢长戟，",
    "战自青羌连百蛮。",
    "中巴不曾消息好，",
    "暝传戍鼓长云间。",
    "秋风淅淅吹我衣，",
    "东流之外西日微。",
    "天清小城捣练急，",
    "石古细路行人稀。",
    "不知明月为谁好，",
    "早晚孤帆他夜归。",
    "会将白发倚庭树，",
    "故园池台今是非。"
  ],
  "ptype": null,
  "poetName": "杜甫",
  "poetId": "8d8a925e68914c4e93ba72c4de5b17cd",
  "form": "未知",
  "tags": [
    "06.唐代",
    "杜甫"
  ]
}