{
  "_id": "4df0302a978a42ffa0103e1726cc1f0c",
  "name": "送孙泼赴云中",
  "contents": [
    "黄骢少年舞双戟，",
    "目视旁人皆辟易。",
    "百战能夸陇上儿，",
    "一身复作云中客。",
    "寒风动地气苍茫，",
    "横吹先悲出塞长。",
    "敲石军中传夜火，",
    "斧冰河畔汲朝浆。",
    "前锋直指阴山外，",
    "虏骑纷纷胆应碎。",
    "匈奴破尽人看归，",
    "金印酬功如斗大。"
  ],
  "ptype": null,
  "poetName": "韩翃",
  "poetId": "135a4148450d4726a0b138479ebc3f64",
  "form": "未知",
  "tags": [
    "06.唐代",
    "韩翃"
  ]
}