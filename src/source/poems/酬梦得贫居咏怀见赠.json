{
  "_id": "05cfc770383f4003aa9ba78426787ebd",
  "name": "酬梦得贫居咏怀见赠",
  "contents": [
    "岁阴生计两蹉跎，",
    "相顾悠悠醉且歌。",
    "厨冷难留乌止屋，",
    "门闲可与雀张罗。",
    "[诗云：赡乌爰止，",
    "于谁之屋？",
    "言乌多止富家之屋也。",
    "]病添庄舄吟声苦，",
    "贫欠韩康药债多。",
    "日望挥金贺新命，",
    "俸钱依旧又如何？",
    "[来篇云：若有金挥胜二疏。",
    "时梦得罢宾客，",
    "除秘监，",
    "禄俸略同，",
    "故云。",
    "]"
  ],
  "ptype": null,
  "poetName": "白居易",
  "poetId": "61c661a769a04e409e99836b8f4a8f79",
  "form": "未知",
  "tags": [
    "06.唐代",
    "白居易"
  ]
}