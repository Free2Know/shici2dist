{
  "_id": "758a89fec8684ee890c18531e98a351a",
  "name": "渔父词四首",
  "contents": [
    "遥想山堂数树梅。",
    "凌寒玉蕊发南枝。",
    "山月照，",
    "晓风吹。",
    "只为清香苦欲归。",
    "南望吴兴路四千。",
    "几时回去溪边。",
    "名与利，",
    "付之天。",
    "笑把渔竿上画船。",
    "身在燕山近帝居。",
    "归心日夜忆东吴。",
    "斟美酒，",
    "脍新鱼。",
    "除却清闲总不如。",
    "人生贵极是王侯。",
    "浮利浮名不自由。",
    "争得似，",
    "一扁舟。",
    "弄月吟风归去"
  ],
  "ptype": null,
  "poetName": "管道升",
  "poetId": "e153d9c1a9d04b32966998accb498b0f",
  "form": "词",
  "tags": [
    "08.元代",
    "管道升"
  ]
}