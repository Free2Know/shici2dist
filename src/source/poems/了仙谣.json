{
  "_id": "95f85321ebcd474083dc63b69c5fea93",
  "name": "了仙谣",
  "contents": [
    "海中紫雾蓬莱岛，",
    "安期子乔去何早。",
    "游戏多骑白骐驎，",
    "须发如银未曾老。",
    "亦留仙诀在人间，",
    "啮镞终言药非道。",
    "始皇不得此深旨，",
    "远遣徐福生忧恼。",
    "紫术黄精心上苗，",
    "大还小还行中宝。",
    "若师方术弃心师，",
    "浪似雪山何处讨。"
  ],
  "ptype": null,
  "poetName": "贯休",
  "poetId": "35ef826ebca24b318ada7e612c75eda6",
  "form": "未知",
  "tags": [
    "06.唐代",
    "贯休"
  ]
}