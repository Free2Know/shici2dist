{
  "_id": "a6a5c416ef6f48b18725aab6b0ab34b5",
  "name": "南浦",
  "contents": [
    "如此好溪山，",
    "羡云屏九叠，",
    "波影涵素。",
    "暖翠隔红尘，",
    "空明里，",
    "着我扁舟容与。",
    "高歌鼓＊，",
    "鸥边长是寻盟去。",
    "头白江南，",
    "看不了，",
    "何况几番风雨。",
    "画图依约天开，",
    "荡清晖，",
    "别有越中真趣。",
    "孤啸拓蓬窗、幽情远，",
    "都在酒瓢茶具。",
    "水＊摇，",
    "晚月明，",
    "一笛潮生浦。",
    "欲问渔郎无恙否。",
    "四首武陵何许"
  ],
  "ptype": null,
  "poetName": "陶宗仪",
  "poetId": "f6f041001b444fe1a8d400eaf4db8968",
  "form": "词",
  "tags": [
    "08.元代",
    "陶宗仪"
  ]
}