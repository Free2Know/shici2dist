{
  "_id": "ee953de28a744c398a8701524cbeb3d6",
  "name": "潇湘游",
  "contents": [
    "夷女采山蕉，",
    "缉纱浸江水。",
    "野花满髻妆色新，",
    "闲歌欸乃深峡里。",
    "欸乃知从何处生，",
    "当时泣舜肠断声。",
    "翠华寂寞婵娟没，",
    "野筱空余红泪情。",
    "青烟冥冥覆杉桂，",
    "崖壁凌天风雨细。",
    "昔人幽恨此地遗，",
    "绿芳红艳含怨姿。",
    "清猿未尽鼯鼠切，",
    "泪水流到湘妃祠。",
    "北人莫作潇湘游，",
    "九疑云入苍梧愁。"
  ],
  "ptype": null,
  "poetName": "刘言史",
  "poetId": "59d95e0d5d8847fd8536f2925dd9b0f8",
  "form": "未知",
  "tags": [
    "06.唐代",
    "刘言史"
  ]
}