{
  "_id": "5e6e3b2d1e954a0f87c00454c9d54c13",
  "name": "相和歌辞·大堤曲",
  "contents": [
    "二八婵娟大堤女，",
    "开炉相对依江渚。",
    "待客登楼向水看，",
    "邀郎卷幔临花语。",
    "细雨蒙蒙湿芰荷，",
    "巴东商侣挂帆多。",
    "自传芳酒涴红袖，",
    "谁调妍妆回翠蛾。",
    "珍簟华灯夕阳后，",
    "当炉理瑟矜纤手。",
    "月落星微五鼓声，",
    "春风摇荡窗前柳。",
    "岁岁逢迎沙岸间，",
    "北人多识绿云鬟。",
    "无端嫁与五陵少，",
    "离别烟波伤玉颜。"
  ],
  "ptype": null,
  "poetName": "杨巨源",
  "poetId": "37f6157b39fb437780684fb935928971",
  "form": "未知",
  "tags": [
    "06.唐代",
    "杨巨源"
  ]
}