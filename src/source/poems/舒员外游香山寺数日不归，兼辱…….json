{
  "_id": "4e400602922e4a5292e46d4b247b683e",
  "name": "舒员外游香山寺数日不归，兼辱……",
  "contents": [
    "香山石楼倚天开，",
    "翠屏壁立波环回。",
    "黄菊繁时好客到，",
    "碧云合处佳人来。",
    "酡颜一笑夭桃绽，",
    "清吟数声寒玉哀。",
    "轩骑逶迟棹容与，",
    "留连三日不能回。",
    "白头老尹府中坐，",
    "早衙才退暮衙催。",
    "庭前阶上何所有，",
    "累囚成贯案成堆。",
    "岂无池塘长秋草，",
    "亦有丝竹生尘埃。",
    "今日清光昨夜月，",
    "竟无人来劝一杯。",
    "知"
  ],
  "ptype": null,
  "poetName": "白居易",
  "poetId": "61c661a769a04e409e99836b8f4a8f79",
  "form": "未知",
  "tags": [
    "06.唐代",
    "白居易"
  ]
}