{
  "_id": "8fd89338e22d482cb3bd40bbee6bae96",
  "name": "高阳池送朱二",
  "contents": [
    "当昔襄阳雄盛时，",
    "山公常醉习家池。",
    "池边钓女日相随，",
    "妆成照影竞来窥。",
    "澄波淡淡芙蓉发，",
    "绿岸毵毵杨柳垂。",
    "一朝物变人亦非，",
    "四面荒凉人住稀。",
    "意气豪华何处在？",
    "空余草露湿罗衣。",
    "此地朝来饯行者，",
    "翻向此中牧征马。",
    "征马分飞日渐斜，",
    "见此空为人所嗟。",
    "殷勤为访桃源路，",
    "予亦归来松子家。"
  ],
  "ptype": null,
  "poetName": "孟浩然",
  "poetId": "613f112c3eb94ff58f235d9e7cbb5975",
  "form": "未知",
  "tags": [
    "06.唐代",
    "孟浩然"
  ]
}