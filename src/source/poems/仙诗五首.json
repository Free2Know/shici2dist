{
  "_id": "24c829e4d8ef41cca2271b81facfb00f",
  "name": "仙诗五首",
  "contents": [
    "道启真心觉渐清，",
    "天教绝粒应精诚。",
    "云外仙歌笙管合，",
    "花间风引步虚声。",
    "□□□□□□□，",
    "□君隐处当一星。",
    "□□莲花山头饭，",
    "黄精仙人掌上经。",
    "飞鸟莫到人莫攀，",
    "一隐十年不下山。",
    "袖中短书谁为达，",
    "华山道士卖药还。",
    "日落焚香坐醮坛，",
    "庭花露湿渐更阑。",
    "净水仙童调玉液，",
    "春宵羽客化金丹。",
    "摄念精思引彩霞，",
    "焚香虚室对烟花。",
    "道合云霄游紫府，",
    "湛然真境瑞皇家。"
  ],
  "ptype": null,
  "poetName": "吴清妻",
  "poetId": "5d9cb549aa9e466bba9815ccf897a1f0",
  "form": "未知",
  "tags": [
    "06.唐代",
    "吴清妻"
  ]
}