{
  "_id": "80d0ffce9c2242069813eac9ff0d138c",
  "name": "寄友三首",
  "contents": [
    "新酒秦淮缩项鳊，",
    "凌霄花下共流连。",
    "别来客邸空翘首，",
    "细雨春风忆往年。",
    "寒灯孤对拥青毡，",
    "牢落何如似客边。",
    "却忆花前酣后饮，",
    "醉呼明月上遥天。",
    "客里逢春一惘然，",
    "梅花落尽柳如烟。",
    "无情最恨东来雁，",
    "底事音书不肯传。"
  ],
  "ptype": null,
  "poetName": "唐彦谦",
  "poetId": "bed3d2dc8e014c25950dab9d7fad3ef4",
  "form": "未知",
  "tags": [
    "06.唐代",
    "唐彦谦"
  ]
}