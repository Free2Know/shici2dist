{
  "_id": "4111ad8ddcb849f79810d991a3c414b6",
  "name": "李夫人歌",
  "contents": [
    "璿闺羽帐华烛陈，",
    "方士夜降夫人神。",
    "葳蕤半露芙蓉色，",
    "窈窕将期环珮身。",
    "丽如三五月，",
    "可望难亲近。",
    "嚬黛含犀竟不言，",
    "春思秋怨谁能问。",
    "欲求巧笑如生时，",
    "歌尘在空瑟衔丝。",
    "神来未及梦相见，",
    "帝比初亡心更悲。",
    "爱之欲其生又死，",
    "东流万代无回水。",
    "宫漏丁丁夜向晨，",
    "烟消雾散愁方士。"
  ],
  "ptype": null,
  "poetName": "鲍溶",
  "poetId": "573cd37f2fa84977bd69787588224a32",
  "form": "未知",
  "tags": [
    "06.唐代",
    "鲍溶"
  ]
}