{
  "_id": "e386d25deece43faaeb4461e7b51fb24",
  "name": "汴州乱二首",
  "contents": [
    "汴州城门朝不开，",
    "天狗堕地声如雷。",
    "健儿争夸杀留后，",
    "连屋累栋烧成灰。",
    "诸侯咫尺不能救，",
    "孤士何者自兴哀。",
    "母从子走者为谁，",
    "大夫夫人留后儿。",
    "昨日乘车骑大马，",
    "坐者起趋乘者下。",
    "庙堂不肯用干戈，",
    "呜呼奈汝母子何。"
  ],
  "ptype": null,
  "poetName": "韩愈",
  "poetId": "f1620b7783874cebac0f1409c43a08e6",
  "form": "未知",
  "tags": [
    "06.唐代",
    "韩愈"
  ]
}