{
  "_id": "d84be1e6e518466da88bbc84ad23901d",
  "name": "堤上行三首",
  "contents": [
    "酒旗相望大堤头，",
    "堤下连樯堤上楼。",
    "日暮行人争渡急，",
    "桨声幽轧满中流。",
    "江南江北望烟波，",
    "入夜行人相应歌。",
    "桃叶传情竹枝怨，",
    "水流无限月明多。",
    "春堤缭绕水徘徊，",
    "酒舍旗亭次第开。",
    "日晚上楼招估客，",
    "轲峨大艑落帆来。"
  ],
  "ptype": null,
  "poetName": "刘禹锡",
  "poetId": "f708c5d8cf5d4324bdc3a709ea718fd3",
  "form": "未知",
  "tags": [
    "06.唐代",
    "刘禹锡"
  ]
}