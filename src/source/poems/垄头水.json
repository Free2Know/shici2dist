{
  "_id": "f1ea1fe6c4834af88efa241bf880f57f",
  "name": "垄头水",
  "contents": [
    "垄水何年垄头别，",
    "不在山中亦呜咽。",
    "征人塞耳马不行，",
    "未到垄头闻水声。",
    "谓是西流入蒲海，",
    "还闻北去绕龙城。",
    "垄东垄西多屈曲，",
    "野麋饮水长簇簇。",
    "胡兵夜回水旁住，",
    "忆著来时磨剑处。",
    "向前无井复无泉，",
    "放马回看垄头树。"
  ],
  "ptype": null,
  "poetName": "王建",
  "poetId": "e4c0f1b14bb84f5580d380c406f4ed58",
  "form": "未知",
  "tags": [
    "06.唐代",
    "王建"
  ]
}