{
  "_id": "c517f7de1a344bff842366f9e41ac50e",
  "name": "虢州献杨抑卿二首",
  "contents": [
    "盖世英华更有谁，",
    "赋成传写遍坤维。",
    "名科累中求贤日，",
    "苦节高标守郡时。",
    "楼上叫云秋鼓角，",
    "林间宿鹤夜旌旗。",
    "征归诏下应非久，",
    "德望人情在凤池。",
    "碧山曾共惜分阴，",
    "暗学相如赋上林。",
    "到此敢逾千里恨，",
    "归家且遂十年心。",
    "疏愚只怯膺门险，",
    "浅薄争窥孔室深。",
    "一顾傥怜持苦节，",
    "更令何处问升沉。"
  ],
  "ptype": null,
  "poetName": "姚鹄",
  "poetId": "b3fb0f16799e4c9b93f40faf338b167d",
  "form": "未知",
  "tags": [
    "06.唐代",
    "姚鹄"
  ]
}