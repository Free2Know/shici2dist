{
  "_id": "af9fedccd06542c4b31f0e3cb034bf40",
  "name": "以诗代书酬慕巢尚书见寄",
  "contents": [
    "慕巢书中颇切归休结侣之意，",
    "故以此答。",
    "书意诗情不偶然，",
    "苦云梦想在林泉。",
    "愿为愚谷烟霞侣，",
    "思结空门香火缘。",
    "每愧尚书情眷眷，",
    "自怜居士病绵绵。",
    "不知待得心期否，",
    "老校于君六七年。"
  ],
  "ptype": null,
  "poetName": "白居易",
  "poetId": "61c661a769a04e409e99836b8f4a8f79",
  "form": "未知",
  "tags": [
    "06.唐代",
    "白居易"
  ]
}