{
  "_id": "b8123f29352c4cc8b22f53c4eff7959f",
  "name": "相和歌辞·后苦寒行二首",
  "contents": [
    "南纪巫庐瘴不绝，",
    "太古以来无尺雪。",
    "蛮夷长老怨苦寒，",
    "昆仑天关冻应折。",
    "玄猿口噤不能啸，",
    "白鹄翅垂眼流血。",
    "安得春泥补地裂。",
    "晚来江门失大木，",
    "猛风中夜吹白屋。",
    "天兵斩断青海戎，",
    "杀气南行动地轴，",
    "不尔苦寒何太酷。",
    "巴东之峡生凌澌，",
    "彼苍回轩人得知。"
  ],
  "ptype": null,
  "poetName": "杜甫",
  "poetId": "8d8a925e68914c4e93ba72c4de5b17cd",
  "form": "未知",
  "tags": [
    "06.唐代",
    "杜甫"
  ]
}