{
  "_id": "9bac4ebf7d0e4b33a4da100962d32d38",
  "name": "清江引三首",
  "contents": [
    "林泉隐居谁到此，",
    "有客清风至。",
    "会作山中相，",
    "不管人间事。",
    "争甚么半张名利纸！",
    "樵夫觉来山月底，",
    "钓叟来寻觅。",
    "你把柴斧抛，",
    "我把鱼船弃。",
    "寻取个稳便处闲坐地。",
    "绿蓑衣紫罗袍谁为你，",
    "两件儿都无济。",
    "便作钓鱼人，",
    "也在风波里。",
    "则不如寻个稳便处闲坐地。",
    "西村日长人事少，",
    "一个新蝉噪。",
    "恰待葵花开，",
    "又早蜂儿闹，",
    "高枕上梦随蝶去了。",
    "以上马致远作品《清江引》共3首"
  ],
  "ptype": null,
  "poetName": "马致远",
  "poetId": "2a53a3d4fb244b6e998719cc0a70980d",
  "form": "未知",
  "tags": [
    "08.元代",
    "马致远"
  ]
}