{
  "_id": "6545812ea2af4a88985422c80f93f620",
  "name": "松梢月",
  "contents": [
    "院静无声。",
    "天边正、皓月初上重城。",
    "群木摇落，",
    "松路径暖风轻。",
    "喜揖蟾华当松顶，",
    "照榭阁、细影纵横。",
    "杖策徐步空明里，",
    "但襟袖皆清。",
    "恍若如临异境，",
    "漾凤沼岸阔，",
    "波净鱼惊。",
    "气入层汉，",
    "疑有素鹤飞鸣。",
    "夜色徘徊迟宫漏，",
    "渐坐久、露湿金茎。",
    "未忍归去，",
    "闻何处、重吹笙。"
  ],
  "ptype": null,
  "poetName": "曹勋",
  "poetId": "1fb617acb3124806b75c4e78e2d499e8",
  "form": "词",
  "tags": [
    "07.宋代",
    "曹勋"
  ]
}