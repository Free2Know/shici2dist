{
  "_id": "67701d6ad97e4e7986b665a5f70d640a",
  "name": "高都护骢行",
  "contents": [
    "安西都护胡青骢，",
    "声价欻然来向东。",
    "此马临阵久无敌，",
    "与人一心成大功。",
    "功成惠养随所致，",
    "飘飘远自流沙至。",
    "雄姿未受伏枥恩，",
    "猛气犹思战场利。",
    "腕促蹄高如踣铁，",
    "交河几蹴曾冰裂。",
    "五花散作云满身，",
    "万里方看汗流血。",
    "长安壮儿不敢骑，",
    "走过掣电倾城知。",
    "青丝络头为君老，",
    "何由却出横门道。"
  ],
  "ptype": null,
  "poetName": "杜甫",
  "poetId": "8d8a925e68914c4e93ba72c4de5b17cd",
  "form": "未知",
  "tags": [
    "06.唐代",
    "杜甫"
  ]
}