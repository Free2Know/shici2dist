{
  "_id": "120277d7c96e4cd5875f8d5222dbe12f",
  "name": "诗酒琴人例多薄命予酷好三事雅……",
  "contents": [
    "爱琴爱酒爱诗客，",
    "多贱多穷多苦辛。",
    "中散步兵终不贵，",
    "孟郊张籍过于贫。",
    "一之已叹关于命，",
    "三者何堪并在身。",
    "只合飘零随草木，",
    "谁教凌厉出风尘。",
    "荣名厚禄二千石，",
    "乐饮闲游三十春。",
    "何得无厌时咄咄，",
    "犹言薄命不如人。"
  ],
  "ptype": null,
  "poetName": "白居易",
  "poetId": "61c661a769a04e409e99836b8f4a8f79",
  "form": "未知",
  "tags": [
    "06.唐代",
    "白居易"
  ]
}