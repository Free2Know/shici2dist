{
  "_id": "08771c98c57641fb9690ac54b7dfacd2",
  "name": "春二首",
  "contents": [
    "褭褭东风吹水国，",
    "金鸦影暖南山北。",
    "蒲抽小剑割湘波，",
    "柳拂长眉舞春色。",
    "白铜堤下烟苍苍，",
    "林端细蕊参差香。",
    "绿桑枝下见桃叶，",
    "回看青云空断肠。",
    "乌足迟迟日宫里，",
    "天门击鼓龙蛇起。",
    "风师剪翠换枯条，",
    "青帝挼蓝染江水。",
    "蜂蝶缤纷抱香蕊，",
    "锦鳞跳掷红云尾。",
    "绣衣白马不归来，",
    "双成倚槛春心醉。"
  ],
  "ptype": null,
  "poetName": "唐无名氏",
  "poetId": "5fb2c729b42a4746a5b376b70c9d5229",
  "form": "未知",
  "tags": [
    "06.唐代",
    "唐无名氏"
  ]
}