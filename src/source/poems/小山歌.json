{
  "_id": "eb2a9632fa3b45648d974d69a0323223",
  "name": "小山歌",
  "contents": [
    "人说淮南有小山，",
    "淮王昔日此登仙。",
    "城中鸡犬皆飞去，",
    "山上坛场今宛然。",
    "世人贵身不贵寿，",
    "共笑华阳洞天口。",
    "不知金石变长年，",
    "谩在人间恋携手。",
    "君能举帆至淮南，",
    "家住盱眙余先谙。",
    "桐柏乱流平入海，",
    "茱萸一曲沸成潭。",
    "忆记来时魂悄悄，",
    "想见仙山众峰小。",
    "今日长歌思不堪，",
    "君行为报三青鸟。"
  ],
  "ptype": null,
  "poetName": "万楚",
  "poetId": "dc8520cd2b7b47648f87a7eb3811ea2d",
  "form": "未知",
  "tags": [
    "06.唐代",
    "万楚"
  ]
}