{
  "_id": "cdb2253fe0e94400acfc3c6cea12bde6",
  "name": "赠释疏言还道林寺诗",
  "contents": [
    "湘川狺狺兮俗犷且佷，",
    "利杀业偷兮吏莫之驯。",
    "繄释氏兮易暴使仁，",
    "释何在兮释在斯文，",
    "湘水滔滔兮四望何依，",
    "猿狖腾拏兮云树飞飞。",
    "月沉浦兮烟暝山，",
    "樯席卷兮橹床闲。",
    "偃仰兮啸咏，",
    "鼓长江兮何时还。",
    "湘川超忽兮落日啘啘，",
    "松覆秋亭兮兰被春苑。",
    "上人去兮几千里，",
    "何日同游兮湘川水。"
  ],
  "ptype": null,
  "poetName": "李节",
  "poetId": "6d45bb3545674fda95498698ee92e662",
  "form": "未知",
  "tags": [
    "08.元代",
    "李节"
  ]
}