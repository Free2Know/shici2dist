{
  "_id": "55f39a1c5c0a418eb928020a6058a5c9",
  "name": "神弦",
  "contents": [
    "女巫浇酒云满空，",
    "玉炉炭火香咚咚。",
    "海神山鬼来座中，",
    "纸钱(穴悉)(穴卒)鸣旋风。",
    "相思木贴金舞鸾，",
    "攒蛾一(捷左换口)重一弹。",
    "呼星召鬼歆杯盘，",
    "山魅食时人森寒。",
    "终南日色低平湾，",
    "神兮长在有无间。",
    "神嗔神喜师更颜，",
    "送神万骑还青山。"
  ],
  "ptype": null,
  "poetName": "李贺",
  "poetId": "a9fc5f44a7474857a8c6fe39ffbad132",
  "form": "未知",
  "tags": [
    "06.唐代",
    "李贺"
  ]
}