{
  "_id": "cefcbaf2f77949fbb2368b3377bf7809",
  "name": "明妃曲四首",
  "contents": [
    "西行陇上泣胡天，",
    "南向云中指渭川。",
    "毳幕夜来时宛转，",
    "何由得似汉王边。",
    "胡王知妾不胜悲，",
    "乐府皆传汉国辞。",
    "朝来马上箜篌引，",
    "稍似宫中闲夜时。",
    "日暮惊沙乱雪飞，",
    "傍人相劝易罗衣。",
    "强来前殿看歌舞，",
    "共待单于夜猎归。",
    "彩骑双双引宝车，",
    "羌笛两两奏胡笳。",
    "若为别得横桥路，",
    "莫隐宫中玉树花。"
  ],
  "ptype": null,
  "poetName": "储光羲",
  "poetId": "05d2da3113d344b2b2150e220400d08f",
  "form": "未知",
  "tags": [
    "06.唐代",
    "储光羲"
  ]
}