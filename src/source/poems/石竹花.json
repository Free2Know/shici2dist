{
  "_id": "80cf268764514d208acbb827fc46df7d",
  "name": "石竹花",
  "contents": [
    "石竹花开照庭石，",
    "红藓自禀离宫色。",
    "一枝两枝初笑风，",
    "猩猩血泼低低丛。",
    "常嗟世眼无真鉴，",
    "却被丹青苦相陷。",
    "谁为根寻造化功，",
    "为君吐出淳元胆。",
    "白日当午方盛开，",
    "彤霞灼灼临池台。",
    "繁香浓艳如未已，",
    "粉蝶游蜂狂欲死。"
  ],
  "ptype": null,
  "poetName": "齐己",
  "poetId": "759693a9a6584b838ea6a6bfa0b9e490",
  "form": "未知",
  "tags": [
    "06.唐代",
    "齐己"
  ]
}