{
  "_id": "b243b0b39e04470aa6bbb53f595c0504",
  "name": "巫山高",
  "contents": [
    "玉峰青云十二枝，",
    "金母和云赐瑶姬。",
    "花宫磊砢楚宫外，",
    "列仙八面星斗垂。",
    "秀色无双怨三峡，",
    "春风几梦襄王猎。",
    "青鸾不在懒吹箫，",
    "斑竹题诗寄江妾。",
    "飘飖丝散巴子天，",
    "苔裳玉辔红霞幡。",
    "归时白帝掩青琐，",
    "琼枝草草遗湘烟。"
  ],
  "ptype": null,
  "poetName": "陈陶",
  "poetId": "ef39201e27bb4bc5ac905fba9fe1fb60",
  "form": "未知",
  "tags": [
    "06.唐代",
    "陈陶"
  ]
}