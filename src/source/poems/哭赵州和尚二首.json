{
  "_id": "7b23a50e23494753b0ef58d2cbd80752",
  "name": "哭赵州和尚二首",
  "contents": [
    "师离  水动王侯，",
    "心印光潜麈尾收。",
    "碧落雾霾松岭月，",
    "沧溟浪覆济人舟。",
    "一灯乍灭波旬喜，",
    "双眼重昏道侣愁。",
    "纵是了然云外客，",
    "每瞻瓶几泪还流。",
    "佛日西倾祖印隳，",
    "珠沈丹沼月沈辉。",
    "影敷丈室炉烟惨，",
    "风起禅堂松韵微。",
    "只履乍来留化迹，",
    "五天何处又逢归。",
    "解空弟子绝悲喜，",
    "犹自潸然对雪帏。"
  ],
  "ptype": null,
  "poetName": "王镕",
  "poetId": "f61323138f874199a2dd0312a8513b27",
  "form": "未知",
  "tags": [
    "06.唐代",
    "王镕"
  ]
}