{
  "_id": "072e299871b54fbaa0e1ccc5768f5ee5",
  "name": "镜听词",
  "contents": [
    "重重摩挲嫁时镜，",
    "夫婿远行凭镜听。",
    "回身不遣别人知，",
    "人意丁宁镜神圣。",
    "怀中收拾双锦带，",
    "恐畏街头见惊怪。",
    "嗟嗟口祭口祭下堂阶，",
    "独自灶前来跪拜。",
    "出门愿不闻悲哀，",
    "郎在任郎回未回。",
    "月明地上人过尽，",
    "好语多同皆道来。",
    "卷帷上床喜不定。",
    "与郎裁衣失翻正。",
    "可中三日得相见，",
    "重绣锦囊磨镜面。"
  ],
  "ptype": null,
  "poetName": "王建",
  "poetId": "e4c0f1b14bb84f5580d380c406f4ed58",
  "form": "未知",
  "tags": [
    "06.唐代",
    "王建"
  ]
}