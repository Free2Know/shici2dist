{
  "_id": "adbf290558b6417d8d1bfdf7fd372856",
  "name": "如梦令三首",
  "contents": [
    "湖外残钟未了。",
    "过岭樵夫恁早。",
    "犬吠又人行，",
    "推枕北窗清晓。",
    "清晓。",
    "清晓。",
    "劳动数声啼鸟。",
    "静默两家茅舍。",
    "特地月明狼藉。",
    "不管候虫吟，",
    "高枕北窗清夜。",
    "清夜。",
    "清夜。",
    "凉似樊川水榭。",
    "绿锦峰峦似绣。",
    "曲折一渠冰溜。",
    "中有养疴人，",
    "欹枕北窗清昼。",
    "清昼。",
    "清昼。",
    "胡蝶还知梦否。",
    "以上张雨作品《如梦令》共3首"
  ],
  "ptype": null,
  "poetName": "张雨",
  "poetId": "6130b2712740415eb12fc919664ba4ad",
  "form": "词",
  "tags": [
    "08.元代",
    "张雨"
  ]
}