{
  "_id": "848280821d9641ea8845c26fd7c5716a",
  "name": "小洞庭洄源亭宴四郡太守诗",
  "contents": [
    "小洞庭兮牵方舟，",
    "风袅袅兮离平流。",
    "牵方舟兮小洞庭，",
    "云微微兮连绝陉。",
    "层澜壮兮缅以没，",
    "重岩转兮超以忽。",
    "冯夷逝兮护轻桡，",
    "蛟龙行兮落增潮。",
    "泊中湖兮澹而闲，",
    "并曲溆兮怅而还。",
    "适予手兮非予期，",
    "将解袂兮丛予思。",
    "尚君子兮寿厥身，",
    "承明主兮忧斯人。"
  ],
  "ptype": null,
  "poetName": "苏源明",
  "poetId": "1ed78ad75376472cb465080b1f68b45f",
  "form": "未知",
  "tags": [
    "06.唐代",
    "苏源明"
  ]
}