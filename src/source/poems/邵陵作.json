{
  "_id": "d88d1575a13f443897fdccfcefc12c1b",
  "name": "邵陵作",
  "contents": [
    "尝闻虞帝苦忧人，",
    "只为苍生不为身。",
    "已道一朝辞北阙，",
    "何须五月更南巡。",
    "昔时文武皆销铄，",
    "今日精灵常寂寞。",
    "斑竹年来笋自生，",
    "白蘋春尽花空落。",
    "遥望零陵见旧丘，",
    "苍梧云起至今愁。",
    "惟馀帝子千行泪，",
    "添作潇湘万里流。"
  ],
  "ptype": null,
  "poetName": "张谓",
  "poetId": "10dd3923dfc74032888245249533ffc0",
  "form": "未知",
  "tags": [
    "06.唐代",
    "张谓"
  ]
}