{
  "_id": "673edcb589984490986c7deef3856565",
  "name": "陈翃郎中北亭送侯钊侍御赋得带……",
  "contents": [
    "溪中鸟鸣春景旦，",
    "一派寒冰忽开散。",
    "璧方镜员流不断，",
    "白云鳞鳞满河汉。",
    "叠处浅，",
    "旋处深。",
    "撇捩寒鱼上复沉，",
    "群鹅鼓舞扬清音。",
    "主人有客簪白笔，",
    "玉壶贮水光如一。",
    "持此赠君君饮之，",
    "圣君识君冰玉姿。"
  ],
  "ptype": null,
  "poetName": "卢纶",
  "poetId": "10008e7cd9434079b60c4f3e941d4f4f",
  "form": "未知",
  "tags": [
    "06.唐代",
    "卢纶"
  ]
}