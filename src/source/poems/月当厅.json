{
  "_id": "72bd5de2ee3e4c91a4a5aa03a5798158",
  "name": "月当厅",
  "contents": [
    "白壁旧带秦城梦，",
    "因谁拜下，",
    "杨柳楼心。",
    "正是夜分，",
    "鱼钥不动香深。",
    "时有露萤自照，",
    "占风裳、可喜影麸金。",
    "坐来久，",
    "都将凉意，",
    "尽付沈吟。",
    "残云事绪无人舍，",
    "恨匆匆、药娥归去难寻。",
    "缀取雾窗，",
    "会唱几拍清音。",
    "犹有老来印愁处，",
    "冷光应念雪翻簪。",
    "空独对、西风紧，",
    "弄一片桐阴。"
  ],
  "ptype": null,
  "poetName": "史达祖",
  "poetId": "d1c71eb56db441b4b0ad2d810cee792a",
  "form": "未知",
  "tags": [
    "07.宋代",
    "史达祖"
  ]
}