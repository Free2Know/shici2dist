{
  "_id": "7b0e7abf2e914a279383deea3bef7772",
  "name": "东征行",
  "contents": [
    "桐柏水西贼星落，",
    "枭雏夜飞林木恶。",
    "相国刻日波涛清，",
    "当朝自请东南征。",
    "舍人为宾侍郎副，",
    "晓觉蓬莱欠珮声。",
    "玉阶舞蹈谢旌节，",
    "生死向前山可穴。",
    "同时赐马并赐衣，",
    "御楼看带弓刀发。",
    "马前猛士三百人，",
    "金书左右红旗新。",
    "司庖常膳皆得对，",
    "好事将军封尔身。",
    "男儿生杀在手里，",
    "营门老将皆忧死。",
    "曈曈白日当南山，",
    "不立功名终不还。"
  ],
  "ptype": null,
  "poetName": "王建",
  "poetId": "e4c0f1b14bb84f5580d380c406f4ed58",
  "form": "未知",
  "tags": [
    "06.唐代",
    "王建"
  ]
}