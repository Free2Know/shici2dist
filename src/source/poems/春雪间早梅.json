{
  "_id": "3f131e9a3338444ea7b96996df2538ca",
  "name": "春雪间早梅",
  "contents": [
    "梅将雪共春。",
    "彩艳灼灼不相因。",
    "逐吹霏霏能争密，",
    "排枝碎碎巧妆新。",
    "谁令香来满坐，",
    "独使净敛无尘。",
    "芳意饶呈瑞，",
    "寒光助照人。",
    "玲珑次第开已遍，",
    "点缀坐来频。",
    "那是俱怀疑似，",
    "须知造化，",
    "两各逼天真。",
    "荧煌清影初乱眼，",
    "浩荡逸气忽迷神。",
    "未许琼花并重，",
    "将从玉树相亲。",
    "先期迎献岁，",
    "更同歌酒占兹辰。",
    "六华蜡蒂相辉映，",
    "轻盈敢自珍。"
  ],
  "ptype": null,
  "poetName": "宋无名氏",
  "poetId": "b9b1bcb595214a22a6cb02fe551a63f1",
  "form": "未知",
  "tags": [
    "07.宋代",
    "宋无名氏"
  ]
}