{
  "_id": "334eadfd9cbd42278f01df1ad8f670cc",
  "name": "春女行",
  "contents": [
    "紫台穹跨连绿波，",
    "红轩铪匝垂纤罗。",
    "中有一人金作面，",
    "隔幌玲珑遥可见。",
    "忽闻黄鸟鸣且悲，",
    "镜边含笑著春衣。",
    "罗袖婵娟似无力，",
    "行拾落花比容色。",
    "落花一度无再春，",
    "人生作乐须及辰。",
    "君不见楚王台上红颜子，",
    "今日皆成狐兔尘。"
  ],
  "ptype": null,
  "poetName": "王翰",
  "poetId": "5974757d14544da7a0d385cac93ce602",
  "form": "未知",
  "tags": [
    "06.唐代",
    "王翰"
  ]
}