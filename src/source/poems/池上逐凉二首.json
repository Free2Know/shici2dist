{
  "_id": "747c309613f6460782abd4108a7e3df9",
  "name": "池上逐凉二首",
  "contents": [
    "青苔地上消残暑，",
    "绿树阴前逐晚凉。",
    "轻屐单衣薄纱帽，",
    "浅池平岸庳藤床。",
    "簪缨怪我情何薄，",
    "泉石谙君味甚长。",
    "遍问交亲为老计，",
    "多言宜静不宜忙。",
    "窗间睡足休高枕，",
    "水畔闲来上小船。",
    "棹遣秃头奴子拨，",
    "茶教纤手侍儿煎。",
    "门前便是红尘地，",
    "林外无非赤日天。",
    "谁信好风清簟上，",
    "更无一事但(修右下换羽)然？"
  ],
  "ptype": null,
  "poetName": "白居易",
  "poetId": "61c661a769a04e409e99836b8f4a8f79",
  "form": "未知",
  "tags": [
    "06.唐代",
    "白居易"
  ]
}