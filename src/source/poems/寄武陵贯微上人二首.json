{
  "_id": "4b4042ddcd3240e7a3392e9e98362ed6",
  "name": "寄武陵贯微上人二首",
  "contents": [
    "知泛沧浪棹未还，",
    "西峰房锁夜潺潺。",
    "春陪相府游仙洞，",
    "雪共宾寮对玉山。",
    "诗里几添新菡萏，",
    "衲痕应换旧斓斑。",
    "莫忘一句曹溪妙，",
    "堪塞孙孙骋度关。",
    "吴头东面楚西边，",
    "云接苍梧水浸天。",
    "两地别离身已老，",
    "一言相合道休传。",
    "风骚妙欲凌春草，",
    "踪迹闲思绕岳莲。",
    "不是傲他名利世，",
    "吾师本在雪山巅。"
  ],
  "ptype": null,
  "poetName": "齐己",
  "poetId": "759693a9a6584b838ea6a6bfa0b9e490",
  "form": "未知",
  "tags": [
    "06.唐代",
    "齐己"
  ]
}