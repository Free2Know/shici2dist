{
  "_id": "07225645596c43fbb98795190988b005",
  "name": "闻开江相国宋下世二首",
  "contents": [
    "权门阴进夺移才，",
    "驿骑如星堕峡来。",
    "晁氏有恩忠作祸，",
    "贾生无罪直为灾。",
    "贞魂误向崇山没，",
    "冤气疑从湘水回。",
    "毕竟成功何处是？",
    "五湖云月一帆开。",
    "月落清湘棹不喧，",
    "玉杯瑶瑟奠蘋蘩。",
    "谁令力制乘轩鹤，",
    "自取机沉在槛猿。",
    "位极乾坤三事贵，",
    "谤兴华夏一夫冤。",
    "宵衣旰食明天子，",
    "日伏青蒲不为言。"
  ],
  "ptype": null,
  "poetName": "杜牧",
  "poetId": "372769721d354f479c45de7931dd507c",
  "form": "未知",
  "tags": [
    "06.唐代",
    "杜牧"
  ]
}