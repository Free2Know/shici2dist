{
  "_id": "e024c10465164eba92a256f78ec44546",
  "name": "自河南经乱，关内阻饥，兄弟离散，各在一处。因望月有感，聊书所怀，寄上浮梁大兄，于潜七兄，乌江十五兄，",
  "contents": [
    "时难年荒世业空，",
    "弟兄羁旅各西东。",
    "田园寥落干戈后，",
    "骨肉流离道路中。",
    "吊影分为千里雁，",
    "辞根散作九秋蓬。",
    "共看明月应垂泪，",
    "一夜乡心五处同。"
  ],
  "ptype": null,
  "poetName": "白居易",
  "poetId": "61c661a769a04e409e99836b8f4a8f79",
  "form": "七律",
  "tags": [
    "06.唐代",
    "白居易"
  ]
}