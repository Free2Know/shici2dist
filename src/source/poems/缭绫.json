{
  "_id": "5288cd7ef44b4a6f8378a08eff909dd2",
  "name": "缭绫",
  "contents": [
    "缭绫缭绫何所似？",
    "不似罗绡与纨绮。",
    "应似天台山上月明前，",
    "四十五尺瀑布泉。",
    "中有文章又奇绝，",
    "地铺白烟花簇雪。",
    "织者何人衣者谁？",
    "越溪寒女汉宫姬。",
    "去年中使宣口敕，",
    "天上取样人间织。",
    "织为云外秋雁行，",
    "染作江南春水色。",
    "广裁衫袖长制裙，",
    "金斗熨波刀剪纹。",
    "异彩奇文相隐映，",
    "转侧看花花不定。",
    "昭阳舞人恩正深，",
    "春衣一对直千金。",
    "汗沾粉污不再著，",
    "曳土踏泥无惜心。",
    "缭绫织成费功绩，",
    "莫比寻常缯与帛。",
    "丝细缲多女手疼，",
    "扎扎千声不盈尺。",
    "昭阳殿里歌舞人，",
    "若见织时应也惜。"
  ],
  "ptype": null,
  "poetName": "白居易",
  "poetId": "61c661a769a04e409e99836b8f4a8f79",
  "form": "未知",
  "tags": [
    "06.唐代",
    "白居易"
  ]
}