{
  "_id": "6015ccde7ff04828a775f2b408dfcdf0",
  "name": "玲珑四犯",
  "contents": [
    "秋晚登临，",
    "渐古驿丹枫，",
    "初试霜信。",
    "暝宿河桥，",
    "长记昼桡乘兴。",
    "清夜载酒呼灯，",
    "向水面琵琶曾听。",
    "想那时席上歌舞，",
    "多少旧家风韵。",
    "茂陵投老惟多病。",
    "好情怀、怎堪提省。",
    "西风又动江湖梦，",
    "欢事今谁领。",
    "重见纵有后期，",
    "怕吟袖、弓腰难认。",
    "最恼人，",
    "沙上孤雁，",
    "落寒成阵。"
  ],
  "ptype": null,
  "poetName": "邵亨贞",
  "poetId": "f040f8d33eee4f049092f14aaf7e32bb",
  "form": "词",
  "tags": [
    "08.元代",
    "邵亨贞"
  ]
}