{
  "_id": "282d6e161e574ac0b372991d681ddce1",
  "name": "燕台四首·冬",
  "contents": [
    "天东日出天西下，",
    "雌凤孤飞女龙寡。",
    "青溪白石不相望，",
    "堂中远甚苍梧野。",
    "冻壁霜华交隐起，",
    "芳根中断香心死。",
    "浪乘画舸忆蟾蜍，",
    "月娥未必婵娟子。",
    "楚管蛮弦愁一概，",
    "空城舞罢腰支在。",
    "当时欢向掌中销，",
    "桃叶桃根双姊妹。",
    "破鬟矮堕凌朝寒，",
    "白玉燕钗黄金蝉。",
    "风车雨马不持去，",
    "蜡烛啼红怨天曙。"
  ],
  "ptype": null,
  "poetName": "李商隐",
  "poetId": "2771bb31ded849bdac8207fbb5785a3a",
  "form": "未知",
  "tags": [
    "06.唐代",
    "李商隐"
  ]
}