{
  "_id": "568b7c5f8b3a47b48470396b74598e16",
  "name": "江楼送太康郭主簿赴岭南",
  "contents": [
    "对酒怜君安可论，",
    "当官爱士如平原。",
    "料钱用尽却为谤，",
    "食客空多谁报恩。",
    "万里孤舟向南越，",
    "苍梧云中暮帆灭。",
    "树色应无江北秋，",
    "天涯尚见淮阳月。",
    "驿路南随桂水流，",
    "猿声不绝到炎州。",
    "青山落日那堪望，",
    "谁见思君江上楼。"
  ],
  "ptype": null,
  "poetName": "刘长卿",
  "poetId": "8fb91cedc6274daba50e589c0dde93b7",
  "form": "未知",
  "tags": [
    "06.唐代",
    "刘长卿"
  ]
}