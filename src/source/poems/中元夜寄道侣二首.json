{
  "_id": "20d189e3593b4a42a32c5df4a9a0bc14",
  "name": "中元夜寄道侣二首",
  "contents": [
    "学饵霜茸骨未轻，",
    "每逢真夕梦还清。",
    "丁宁独受金妃约，",
    "许与亲题玉篆名。",
    "月苦撼残临水珮，",
    "风微飘断系云缨。",
    "须臾枕上桐窗晓，",
    "露压千枝滴滴声。",
    "橘斋风露已清余，",
    "东郭先生病未除。",
    "孤枕易为蛩破梦，",
    "短檐难得燕传书。",
    "广云披日君应近，",
    "倒影裁花我尚疏。",
    "唯羡羽人襟似水，",
    "平持旄节步空虚。"
  ],
  "ptype": null,
  "poetName": "陆龟蒙",
  "poetId": "8441f39c230844b2bff5fac0a3703003",
  "form": "未知",
  "tags": [
    "06.唐代",
    "陆龟蒙"
  ]
}