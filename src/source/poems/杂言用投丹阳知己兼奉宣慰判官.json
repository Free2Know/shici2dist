{
  "_id": "6a24437c874c494f99f57b931abd5707",
  "name": "杂言用投丹阳知己兼奉宣慰判官",
  "contents": [
    "客从昆仑来，",
    "遗我双玉璞。",
    "云是古之得道者西王母食之馀，",
    "食之可以凌太虚。",
    "受之颇谓绝今昔，",
    "求识江淮人犹乎比石。",
    "如今虽在卞和手，",
    "□□正憔悴，",
    "了了知之亦何益。",
    "恭闻士有调相如，",
    "始从镐京还，",
    "复欲镐京去。",
    "能上秦王殿，",
    "何时回光一相眄。",
    "欲投君，",
    "保君年，",
    "幸君持取无弃捐。",
    "无弃捐，",
    "服之与君俱神仙。"
  ],
  "ptype": null,
  "poetName": "李白",
  "poetId": "1b59d554dd594c8497d9cceefaf73d61",
  "form": "未知",
  "tags": [
    "06.唐代",
    "李白"
  ]
}