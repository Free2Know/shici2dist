{
  "_id": "8877c9c3c31f4a12b74c9e0f0478db55",
  "name": "酬元郎中同制加朝散大夫书怀见赠",
  "contents": [
    "命服虽同黄纸上，",
    "官班不共紫垣前。",
    "青衫脱早差三日，",
    "白发生迟校九年。",
    "曩者定交非势利，",
    "老来同病是诗篇。",
    "终身拟作卧云伴，",
    "逐月须收烧药钱。",
    "五品足为婚嫁主，",
    "绯袍着了好归田。"
  ],
  "ptype": null,
  "poetName": "白居易",
  "poetId": "61c661a769a04e409e99836b8f4a8f79",
  "form": "未知",
  "tags": [
    "06.唐代",
    "白居易"
  ]
}