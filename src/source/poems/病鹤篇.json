{
  "_id": "e95d7d41bdca4836b4a45045414695ee",
  "name": "病鹤篇",
  "contents": [
    "独鹤声哀羽摧折，",
    "沙头一点留残雪。",
    "三山侣伴能远翔，",
    "五里裴回忍为别。",
    "惊群各畏野人机，",
    "谁肯相将霞水飞。",
    "不及川凫长比翼，",
    "随波双泛复双归。",
    "碧海沧江深且广，",
    "目尽天倪安得住。",
    "云山隔路不隔心，",
    "宛颈和鸣长在想。",
    "何时白雾卷青天，",
    "接影追飞太液前。"
  ],
  "ptype": null,
  "poetName": "钱起",
  "poetId": "a0ef0c5bc91742a1842f4e8974008f2f",
  "form": "未知",
  "tags": [
    "06.唐代",
    "钱起"
  ]
}