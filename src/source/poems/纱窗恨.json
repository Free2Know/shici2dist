{
  "_id": "b84b61ab2d264d44b95c14946ad05248",
  "name": "纱窗恨",
  "contents": [
    "新春燕子还来至，",
    "一双飞。",
    "垒巢泥湿时时坠，",
    "涴人衣。",
    "后园里、看百花发，",
    "香风拂、绣户金扉。",
    "月照纱窗，",
    "恨依依。",
    "双双蝶翅涂铅粉，",
    "咂花心。",
    "绮窗绣户飞来稳，",
    "画堂阴。",
    "二三月、爱随风絮，",
    "伴落花、来拂衣襟。",
    "更剪轻罗片，",
    "傅黄金。"
  ],
  "ptype": null,
  "poetName": "毛文锡",
  "poetId": "f5eb243d2f6540c69b0294dc7922cb2c",
  "form": "词",
  "tags": [
    "06.唐代",
    "毛文锡"
  ]
}