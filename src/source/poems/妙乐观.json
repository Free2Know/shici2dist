{
  "_id": "64ce84d7da784e9d9665e4960fc5db26",
  "name": "妙乐观",
  "contents": [
    "王乔所居空山观，",
    "白云至今凝不散。",
    "坛场月路几千年，",
    "往往吹笙下天半。",
    "瀑布西行过石桥，",
    "黄精采根还采苗。",
    "忽见一人檠茶碗，",
    "篸花昨夜风吹满。",
    "自言家处在东坡，",
    "白犬相随邀我过。",
    "松间石上有棋局，",
    "能使樵人烂斧柯。"
  ],
  "ptype": null,
  "poetName": "灵一",
  "poetId": "69d946b18ea14f13a0caa8cc9c6d72c5",
  "form": "未知",
  "tags": [
    "06.唐代",
    "灵一"
  ]
}