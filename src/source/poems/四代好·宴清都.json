{
  "_id": "a6ea8974fc94470cabdce188c789ecc1",
  "name": "四代好·宴清都",
  "contents": [
    "翠幕东风早。",
    "兰窗梦，",
    "又被莺声惊觉。",
    "起来空对，",
    "平阶弱絮，",
    "满庭芳草。",
    "厌厌未忺怀抱。",
    "记柳外、人家曾到。",
    "凭画阑、那更春好花好，",
    "酒好人好。",
    "春好尚恐阑珊，",
    "花好又怕，",
    "飘零难保。",
    "直饶酒好□渑，",
    "未抵意中人好。",
    "相逢尽拼醉倒。",
    "况人与、才情未老。",
    "又岂关、春去春来，",
    "花愁花恼。"
  ],
  "ptype": null,
  "poetName": "程垓",
  "poetId": "bb4b10dac1784ecf83e1721f97d3e7bd",
  "form": "词",
  "tags": [
    "07.宋代",
    "程垓"
  ]
}