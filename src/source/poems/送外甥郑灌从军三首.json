{
  "_id": "b89f20f55aec4e1ba3b6fd4cb76e371b",
  "name": "送外甥郑灌从军三首",
  "contents": [
    "六博争雄好彩来，",
    "金盘一掷万人开。",
    "丈夫赌命报天子，",
    "当斩胡头衣锦回。",
    "丈八蛇予出陇西，",
    "弯弧拂箭白猿啼。",
    "破胡必用龙韬策，",
    "积甲应将熊耳齐。",
    "月蚀西方破敌时，",
    "及瓜归日未应迟。",
    "斩胡血变黄河水，",
    "枭首当悬白鹊旗。"
  ],
  "ptype": null,
  "poetName": "李白",
  "poetId": "1b59d554dd594c8497d9cceefaf73d61",
  "form": "未知",
  "tags": [
    "06.唐代",
    "李白"
  ]
}