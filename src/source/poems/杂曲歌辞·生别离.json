{
  "_id": "4bd1d446151e48deb8a0199b5529a7c6",
  "name": "杂曲歌辞·生别离",
  "contents": [
    "食檗不易食梅难，",
    "檗能苦兮梅能酸。",
    "未如生别之为难，",
    "苦在心兮酸在肝。",
    "晨鸡载鸣残月没，",
    "征马重嘶行人出。",
    "回看骨肉哭一声，",
    "梅酸檗苦甘如蜜。",
    "黄河水白黄云秋，",
    "行人河边相对愁。",
    "天寒野旷何处宿，",
    "棠梨叶战风飕飕。",
    "生离别，",
    "生离别，",
    "忧从中来无断绝。",
    "忧积心劳血气衰，",
    "未年三十生白发。"
  ],
  "ptype": null,
  "poetName": "白居易",
  "poetId": "61c661a769a04e409e99836b8f4a8f79",
  "form": "未知",
  "tags": [
    "06.唐代",
    "白居易"
  ]
}