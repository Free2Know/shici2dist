{
  "_id": "f6a4b7a37b624633b3951541c691bc4b",
  "name": "杂曲歌辞·舞马词",
  "contents": [
    "万玉朝宗凤扆，",
    "千金率领龙媒。",
    "眄鼓凝骄躞蹀，",
    "听歌弄影徘徊。",
    "天禄遥征卫叔，",
    "日龙上借羲和。",
    "将共两骖争舞，",
    "来随八骏齐歌。",
    "彩旄八佾成行，",
    "时龙五色因方。",
    "屈膝衔杯赴节，",
    "倾心献寿无疆。",
    "帝皂龙驹沛艾，",
    "星兰骥子权奇。",
    "腾倚骧洋应节，",
    "繁骄接迹不移。",
    "二圣先天合德，",
    "群灵率土可封。",
    "击石骖马覃紫燕，",
    "扌从金顾步苍龙。",
    "圣君出震应箓，",
    "神马浮河献图。",
    "足踏天庭鼓舞，",
    "心将帝乐踟踌。"
  ],
  "ptype": null,
  "poetName": "张说",
  "poetId": "5db142df4e374fd7921a571e505f6f23",
  "form": "未知",
  "tags": [
    "06.唐代",
    "张说"
  ]
}