{
  "_id": "a94665b8e2f64c328c791a98a8f28f9e",
  "name": "西江月五首",
  "contents": [
    "拨转飞天妙本，",
    "炼就一粒丹砂。",
    "朝求暮采道人茶。",
    "圆满一旬点罢。",
    "玉衡缠教定正，",
    "运动八面云霞。",
    "小庵独坐俺仙家。",
    "除睡万缘不＊。",
    "混沌屯蒙如卵，",
    "昏昏默默盈空。",
    "浩然太素抱鸿蒙。",
    "一气循环凝重。",
    "内隐真水真火，",
    "氤氲盘结如冰。",
    "中心元始造玄功。",
    "三气齐分太定。",
    "九转灵丹妙药，",
    "从来一点元真。",
    "仙家收得做天人。",
    "普度人人有分。",
    "本来＊砂一味，",
    "还元黑锡白银。",
    "河车搬运与心君。",
    "了见不离方寸。",
    "妙本三元真火，",
    "收来锻炼成丹。",
    "药全二百四十元。",
    "颗颗圆明体现。",
    "丹里红霞缭绕，",
    "丁公食了飞仙。",
    "黄房睡觉总无言。",
    "方始婴儿才恋。",
    "七返＊砂返本，",
    "丹须日用烹煎。",
    "坤宫药物采归乾。",
    "黑虎赤龙相见。",
    "泰否调和得一，",
    "中庸三五还元。",
    "灵光射透九重天。",
    "静处当峰月现。",
    "以上高道宽作品《西江月》共5首"
  ],
  "ptype": null,
  "poetName": "高道宽",
  "poetId": "53d27328c8bd4af2b9fac84f051b45ec",
  "form": "词",
  "tags": [
    "08.元代",
    "高道宽"
  ]
}