{
  "_id": "1946a0a1b99a4c8d97d1a9291a52e1ce",
  "name": "尉迟杯慢·尉迟杯",
  "contents": [
    "碎云薄。",
    "向碧玉枝缀万萼。",
    "如将汞粉匀开，",
    "疑使柏麝熏却。",
    "雪魄未应若。",
    "况天赋、标艳仍绰约。",
    "当暄风暖日佳处，",
    "戏蝶游蜂看著。",
    "重重绣帘珠箔。",
    "障秾艳霏霏，",
    "异香漠漠。",
    "见说徐妃，",
    "当年嫁了，",
    "信任玉钿零落。",
    "无言自啼露萧索。",
    "夜深待、月上栏干角。",
    "广寒宫、要与姮娥，",
    "素妆一夜相学。"
  ],
  "ptype": null,
  "poetName": "万俟咏",
  "poetId": "1000533b10cd4a69afbcad63aa39f78a",
  "form": "词",
  "tags": [
    "07.宋代",
    "万俟咏"
  ]
}