{
  "_id": "755cc17a16c84259aee632faad096c88",
  "name": "咏笔二首",
  "contents": [
    "秦代将军欲建功，",
    "截龙搜兔助英雄。",
    "用多谁念毛皆拔，",
    "抛却更嫌心不中。",
    "史氏只应归道直，",
    "江淹何独偶灵通。",
    "班超握管不成事，",
    "投掷翻从万里戎。",
    "君子三归擅一名，",
    "秋毫虽细握非轻。",
    "军书羽檄教谁录，",
    "帝命王言待我成。",
    "势健岂饶淝水阵，",
    "锋铦还学历山耕。",
    "毛干时有何人润，",
    "尽把烧焚恨始平。"
  ],
  "ptype": null,
  "poetName": "徐夤",
  "poetId": "52ec99675887475ea1a5adf0625ec087",
  "form": "未知",
  "tags": [
    "06.唐代",
    "徐夤"
  ]
}