{
  "_id": "3f1d73df8efb4fbfa31fdd7f91c837cd",
  "name": "自东都还濠州，奉酬王八谏议见赠",
  "contents": [
    "关西仕时俱稚容，",
    "彪彪之鬓始相逢。",
    "天地变化县城改，",
    "独有故人交态在。",
    "不言会合迹未并，",
    "犹以岁寒心相待。",
    "洛阳居守寄酂侯，",
    "君著貂冠参运筹。",
    "高阁连云骑省夜，",
    "新文会友凉风秋。",
    "青袍白面昔携手，",
    "冉冉府趋君记否。",
    "云分雨散十五年，",
    "始得一笑樽酒前。",
    "未遑少留骤远别，",
    "况值旅雁鸣秋天。",
    "二华旧游如梦想，",
    "他时再会何由缘。",
    "赖君赠我郢中曲，",
    "别后相思被管弦。"
  ],
  "ptype": null,
  "poetName": "独孤及",
  "poetId": "55f950bf8d8b4a3cba3478a5356ca080",
  "form": "未知",
  "tags": [
    "06.唐代",
    "独孤及"
  ]
}