{
  "_id": "8da90365f8a1430683d376339b7fe729",
  "name": "西吴曲",
  "contents": [
    "说襄阳、旧事重省。",
    "记铜驼巷陌、醉还醒。",
    "笑莺花别後，",
    "刘郎憔悴萍梗。",
    "倦客天涯，",
    "还买个、西风轻艇。",
    "便欲访、骑马山翁，",
    "问岘首、那时风景。",
    "楚王城里，",
    "知几度经过，",
    "摩挲故宫柳瘿。",
    "漫吊景。",
    "冷烟衰草凄迷，",
    "伤心兴废，",
    "赖有阳春古郢。",
    "乾坤谁望，",
    "陆百里路中原，",
    "空老尽英雄，",
    "肠断剑锋冷。"
  ],
  "ptype": null,
  "poetName": "刘过",
  "poetId": "fdd4fe35f9fa40ca848a4a5151eb9f64",
  "form": "未知",
  "tags": [
    "07.宋代",
    "刘过"
  ]
}