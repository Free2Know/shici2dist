{
  "_id": "43287b68372040268534ac185bf9bb49",
  "name": "江城子三首",
  "contents": [
    "阿翁初度宴重闱。",
    "正熙熙。",
    "醉如泥。",
    "春到阶庭，",
    "玉树长孙枝。",
    "座客持杯停寿曲，",
    "都听取，",
    "凤雏啼。",
    "明年蓬矢两弧垂。",
    "对佳期。",
    "试周期。",
    "看取干戈，",
    "俎豆弄金龟。",
    "彭祖春秋应八百，",
    "孙似祖，",
    "与年齐。",
    "去年今日访庞公。",
    "也匆匆。",
    "去城中。",
    "回首青山，",
    "带雨汗颜同。",
    "茅屋破来风转急，",
    "愁杀我，",
    "浣花翁。",
    "今年一笑喜相逢。",
    "海榴红。",
    "照帘栊。",
    "休把闲愁，",
    "牵系废歌钟。",
    "请看灰飞千里草，",
    "金满坞，",
    "总成空。",
    "去年今日泻天瓢。",
    "水滔滔。",
    "断蓝桥。",
    "阻我群仙，",
    "鸾鹤赴蟠桃。",
    "独有商羊偏喜雨，",
    "跳且舞，",
    "上山椒。",
    "今年南极见丹霄。",
    "射金蕉。",
    "瑞光摇。",
    "浇去胸中，",
    "磊块尽＊＊。",
    "莫厌琵琶弹旧曲，",
    "长听取，",
    "郁轮袍。",
    "以上谢应芳作品《江城子》共3首"
  ],
  "ptype": null,
  "poetName": "谢应芳",
  "poetId": "b90dcfb0a5c944709e07ff2766761d6b",
  "form": "词",
  "tags": [
    "08.元代",
    "谢应芳"
  ]
}