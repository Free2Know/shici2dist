{
  "_id": "84b54b1a999f4aaea7b3a4f03af055c3",
  "name": "梁州令叠韵·梁州令",
  "contents": [
    "田野闲来惯。",
    "睡起初惊晓燕。",
    "樵青走挂小帘钩，",
    "南园昨夜，",
    "细雨红芳遍。",
    "平芜一带烟光浅。",
    "过尽南归雁。",
    "俱远。",
    "凭阑送目空肠断。",
    "好景难常占。",
    "过眼韶华如箭。",
    "莫教鶗鴂送韶华，",
    "多情杨柳，",
    "为把长条绊。",
    "清尊满酌谁为伴。",
    "花下提壶劝。",
    "何妨醉卧花底，",
    "愁容不上春风面。"
  ],
  "ptype": null,
  "poetName": "晁补之",
  "poetId": "1b5825c2304e4d829d188d1ad5fdcd13",
  "form": "词",
  "tags": [
    "07.宋代",
    "晁补之"
  ]
}