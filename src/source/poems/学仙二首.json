{
  "_id": "565bd25e33274402a6739bb44f01350b",
  "name": "学仙二首",
  "contents": [
    "昔有道士求神仙，",
    "灵真下试心确然。",
    "千钧巨石一发悬，",
    "卧之石下十三年。",
    "存道忘身一试过，",
    "名奏玉皇乃升天。",
    "云气冉冉渐不见，",
    "留语弟子但精坚。",
    "石上凿井欲到水，",
    "惰心一起中路止。",
    "岂不见古来三人俱弟兄，",
    "结茅深山读仙经。",
    "上有青冥倚天之绝壁，",
    "下有飕飗万壑之松声。",
    "仙人变化为白鹿，",
    "二弟玩之兄诵读。",
    "读多七过可乞言，",
    "为子心精得神仙。",
    "可怜二弟仰天泣，",
    "一失毫厘千万年。"
  ],
  "ptype": null,
  "poetName": "韦应物",
  "poetId": "45a80c2fc73a4437b0b6c41a5fc10227",
  "form": "未知",
  "tags": [
    "06.唐代",
    "韦应物"
  ]
}