{
  "_id": "e01550a422124231a3f7918d932e8e5d",
  "name": "美人梳头歌",
  "contents": [
    "西施晓梦绡帐寒，",
    "香鬟堕髻半沉檀。",
    "辘轳咿哑转鸣玉，",
    "惊起芙蓉睡新足。",
    "双鸾开镜秋水光，",
    "解鬟临镜立象床。",
    "一编香丝云撒地，",
    "玉钗落处无声腻。",
    "纤手却盘老鸦色，",
    "翠滑宝钗簪不得。",
    "春风烂熳恼娇慵，",
    "十八鬟多无气力。",
    "(髻下换妥)(髻下换隋右)妆成欹不斜，",
    "云裾数步踏雁沙。",
    "背人不语向何处？",
    "下阶自折樱桃花。"
  ],
  "ptype": null,
  "poetName": "李贺",
  "poetId": "a9fc5f44a7474857a8c6fe39ffbad132",
  "form": "未知",
  "tags": [
    "06.唐代",
    "李贺"
  ]
}