{
  "_id": "dbdf05bb9ee5496a931e06edaf49afb6",
  "name": "白雪歌",
  "contents": [
    "皇穹何处飞琼屑，",
    "散下人间作春雪。",
    "五花马踏白云衢，",
    "七香车碾瑶墀月。",
    "苏岩乳洞拥山家，",
    "涧藤古栗盘银蛇。",
    "寒郊复叠铺柳絮，",
    "古碛烂熳吹芦花。",
    "流泉不下孤汀咽，",
    "断臂老猿声欲绝。",
    "鸟啄冰潭玉镜开，",
    "风敲檐溜水晶折。",
    "拂户初疑粉蝶飞，",
    "看山又讶白鸥归。",
    "孙康冻死读书闱，",
    "火井不暖温泉微。"
  ],
  "ptype": null,
  "poetName": "唐无名氏",
  "poetId": "5fb2c729b42a4746a5b376b70c9d5229",
  "form": "词",
  "tags": [
    "06.唐代",
    "唐无名氏"
  ]
}