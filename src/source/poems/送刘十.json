{
  "_id": "5e76f7c194a4419d8aa0d181a70a77fc",
  "name": "送刘十",
  "contents": [
    "三十不官亦不娶，",
    "时人焉识道高下。",
    "房中唯有老氏经，",
    "枥上空馀少游马。",
    "往来嵩华与函秦，",
    "放歌一曲前山春。",
    "西林独鹤引闲步，",
    "南涧飞泉清角巾。",
    "前年上书不得意，",
    "归卧东窗兀然醉。",
    "诸兄相继掌青史，",
    "第五之名齐骠骑。",
    "烹葵摘果告我行，",
    "落日夏云纵复横。",
    "闻道谢安掩口笑，",
    "知君不免为苍生。"
  ],
  "ptype": null,
  "poetName": "李颀",
  "poetId": "a6c5740481924010b2b4eb097caa19df",
  "form": "未知",
  "tags": [
    "06.唐代",
    "李颀"
  ]
}