{
  "_id": "d813929f7ef94e2e87c6bd92376526eb",
  "name": "杂曲歌辞·江南三台四首",
  "contents": [
    "扬州桥边小妇，",
    "长干市里商人。",
    "三年不得消息，",
    "各自拜鬼求神。",
    "青草湖边草色，",
    "飞猿岭上猿声。",
    "万里三湘客到，",
    "有风有雨人行。",
    "树头花落花开，",
    "道上人去人来。",
    "朝愁暮愁即老，",
    "百年几度三台。",
    "闻身强健且为，",
    "头白齿落难追。",
    "准拟百年千岁，",
    "能得几许多时。"
  ],
  "ptype": null,
  "poetName": "王建",
  "poetId": "e4c0f1b14bb84f5580d380c406f4ed58",
  "form": "未知",
  "tags": [
    "06.唐代",
    "王建"
  ]
}