{
  "_id": "75d60673c36d4783928c0299b512806c",
  "name": "百宝装·新燕过妆楼",
  "contents": [
    "枫叶初丹，",
    "苹花渐老，",
    "蘅皋谁系扁舟。",
    "故人思我，",
    "征棹少淹留。",
    "一尊潋滟西风里，",
    "共醉倒、同销万古愁。",
    "况今宵自有，",
    "明月照人，",
    "逼近中秋。",
    "常爱短李家声，",
    "金闺彦士，",
    "才高沈谢何刘。",
    "片帆初卷，",
    "歌吹是扬州。",
    "此心自难拘形役，",
    "恨未能、相从烂熳游。",
    "酒醒时，",
    "路遥人远，",
    "为我频上高楼。"
  ],
  "ptype": null,
  "poetName": "晁端礼",
  "poetId": "c1aa706dd44d4e9aadecb0643b2ff32f",
  "form": "未知",
  "tags": [
    "07.宋代",
    "晁端礼"
  ]
}