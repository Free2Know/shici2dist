{
  "_id": "0b69487b9d754cb89e280feacb43b02e",
  "name": "忆吹箫慢·凤凰台上忆吹箫",
  "contents": [
    "血洒霜罗，",
    "泪薄艳锦，",
    "伊方教我成行。",
    "渐望断、斜桥暮柳，",
    "曲水归云。",
    "月暗风高露冷，",
    "独自才抵孤城。",
    "江南远，",
    "今夜就中，",
    "愁损行人。",
    "愁人。",
    "旧香遗粉，",
    "空淡淡馀暖，",
    "隐隐残痕。",
    "到这里、思量是我，",
    "忒无情。",
    "水更无情侣我，",
    "催画航、一日三程。",
    "休烦恼，",
    "相见定约新春。"
  ],
  "ptype": null,
  "poetName": "宋无名氏",
  "poetId": "b9b1bcb595214a22a6cb02fe551a63f1",
  "form": "词",
  "tags": [
    "07.宋代",
    "宋无名氏"
  ]
}