{
  "_id": "1992be4de25c4100b0aa2a37eb88a165",
  "name": "锡宴日作",
  "contents": [
    "玉衔花马蹋香街，",
    "诏遣追欢绮席开。",
    "中使押从天上去，",
    "外人知自日边来。",
    "臣心净比漪涟水，",
    "圣泽深于潋滟杯。",
    "才有异恩颁稷契，",
    "已将优礼及邹枚。",
    "清商适向梨园降，",
    "妙妓新行峡雨回。",
    "不敢通宵离禁直，",
    "晚乘残醉入银台。"
  ],
  "ptype": null,
  "poetName": "韩偓",
  "poetId": "c48ef178cc064285901e04ad31dffe69",
  "form": "未知",
  "tags": [
    "06.唐代",
    "韩偓"
  ]
}