{
  "_id": "9ececf756cd24f5e903fc812be88de12",
  "name": "岁暮寄微之三首",
  "contents": [
    "微之别久能无叹，",
    "知退书稀岂免愁。",
    "甲子百年过半后，",
    "光阴一岁欲终头。",
    "池冰晓合胶船底，",
    "楼雪晴销露瓦沟。",
    "自觉欢情随日减，",
    "苏州心不及杭州。",
    "白头岁暮苦相思，",
    "除却悲吟无可为。",
    "枕上从妨一夜睡，",
    "灯前读尽十年诗。",
    "[读前后唱和诗。",
    "]龙钟校正骑驴日，",
    "憔悴通江司马时。",
    "[通州、江州。",
    "]若并如今是全活，",
    "纡朱拖紫且开眉。",
    "荣进虽频退亦频，",
    "与君才命不调匀。",
    "若不九重中掌事，",
    "即须千里外抛身。",
    "紫垣南北厅曾对，",
    "沧海东西郡又邻。",
    "唯欠结庐嵩洛下，",
    "一时归去作闲人。"
  ],
  "ptype": null,
  "poetName": "白居易",
  "poetId": "61c661a769a04e409e99836b8f4a8f79",
  "form": "未知",
  "tags": [
    "06.唐代",
    "白居易"
  ]
}