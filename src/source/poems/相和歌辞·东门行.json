{
  "_id": "7ab54b9d6a5148c7a54c5266b7db2c7e",
  "name": "相和歌辞·东门行",
  "contents": [
    "汉家三十六将军，",
    "东方雷动横阵云。",
    "鸡鸣函谷客如雾，",
    "貌同心异不可数。",
    "赤丸夜语飞电光，",
    "徼巡司隶眠如羊。",
    "当街一叱百吏走，",
    "冯敬胸中函匕首。",
    "凶徒侧耳潜惬心，",
    "悍臣破胆皆杜口。",
    "魏王卧内藏兵符，",
    "子西掩袂真无辜。",
    "羌胡毂下一朝起，",
    "敌国舟中非所拟。",
    "安陵谁辨削砺功，",
    "韩国讵明深井里。",
    "绝咽断骨那下补，",
    "万金宠赠不如土。"
  ],
  "ptype": null,
  "poetName": "柳宗元",
  "poetId": "dbebad3f24884e808875eb6b53de400b",
  "form": "未知",
  "tags": [
    "06.唐代",
    "柳宗元"
  ]
}