{
  "_id": "84049b929d2d466e8f4cf26a0c36b614",
  "name": "和李十二舍人、裴四二舍人两阁……",
  "contents": [
    "罢草王言星岁久，",
    "嵩高山色日相亲。",
    "萧条雨夜吟连晓，",
    "撩乱花时看尽春。",
    "此世逍遥应独得，",
    "古来闲散有谁邻。",
    "林中长老呼居士，",
    "天下书生仰达人。",
    "酒挈数瓶杯亦阔，",
    "诗成千首语皆新。",
    "纶闱并命诚宜贺，",
    "不念衰年寄上频。"
  ],
  "ptype": null,
  "poetName": "姚合",
  "poetId": "9a0ddeb7f13a437d8090ccf3996de1f3",
  "form": "未知",
  "tags": [
    "06.唐代",
    "姚合"
  ]
}