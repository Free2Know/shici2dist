{
  "_id": "9b90a8f190b14d3b8f83de2a87661b1a",
  "name": "远公亭牡丹",
  "contents": [
    "雁门禅客吟春亭，",
    "牡丹独逞花中英。",
    "双成腻脸偎云屏，",
    "百般姿态因风生。",
    "延年不敢歌倾城，",
    "朝云暮雨愁娉婷。",
    "蕊繁蚁脚黏不行，",
    "甜迷蜂醉飞无声。",
    "庐山根脚含精灵，",
    "发妍吐秀丛君庭。",
    "湓江太守多闲情，",
    "栏朱绕绛留轻盈。",
    "潺潺绿醴当风倾，",
    "平头奴子啾银笙。",
    "红葩艳艳交童星，",
    "左文右武怜君荣，",
    "白铜鞮上惭清明。"
  ],
  "ptype": null,
  "poetName": "李咸用",
  "poetId": "a12e3fb942d54cf786e13b7afe1968f9",
  "form": "未知",
  "tags": [
    "06.唐代",
    "李咸用"
  ]
}