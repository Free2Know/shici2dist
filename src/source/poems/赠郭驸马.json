{
  "_id": "47ff9f5d0d94448f88c910c1831dc782",
  "name": "赠郭驸马",
  "contents": [
    "青春都尉最风流，",
    "二十功成便拜侯。",
    "金距斗鸡过上苑，",
    "玉鞭骑马出长楸。",
    "熏香荀令偏怜少，",
    "傅粉何郎不解愁。",
    "日暮吹箫杨柳陌，",
    "路人遥指凤凰楼。",
    "方塘似镜草芊芊，",
    "初月如钩未上弦。",
    "新开金埒看调马，",
    "旧赐铜山许铸钱。",
    "杨柳入楼吹玉笛，",
    "芙蓉出水妒花钿。",
    "今朝都尉如相顾，",
    "原脱长裾学少年。"
  ],
  "ptype": null,
  "poetName": "李端",
  "poetId": "d49a87724e4b436aab7e04e56ad3d93e",
  "form": "七律",
  "tags": [
    "06.唐代",
    "李端"
  ]
}