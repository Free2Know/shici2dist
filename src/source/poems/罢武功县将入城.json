{
  "_id": "694b503daacd45c9869b9c9e99dd42e9",
  "name": "罢武功县将入城",
  "contents": [
    "乍抛衫笏觉身轻，",
    "依旧还称学道名。",
    "欲泥山僧分屋住，",
    "羞从野老借牛耕。",
    "妻儿尽怕为逋客，",
    "亲故相邀遣到城。",
    "无奈同官珍重意，",
    "几回临路却休行。",
    "青衫脱下便狂歌，",
    "种薤栽莎劚古坡。",
    "野客相逢添酒病，",
    "春山暂上著诗魔。",
    "亦知官罢贫还甚，",
    "且喜闲来睡得多。",
    "欲与九衢亲故别，",
    "明朝拄杖始经过。"
  ],
  "ptype": null,
  "poetName": "姚合",
  "poetId": "9a0ddeb7f13a437d8090ccf3996de1f3",
  "form": "未知",
  "tags": [
    "06.唐代",
    "姚合"
  ]
}