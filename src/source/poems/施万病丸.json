{
  "_id": "41de9e9b4d394234b1fccda884562844",
  "name": "施万病丸",
  "contents": [
    "我闻昔有海上翁，",
    "须眉皎白尘土中。",
    "葫芦盛药行如风，",
    "病者与药皆惺憁。",
    "药王药上亲兄弟，",
    "救人急于己诸体。",
    "玉毫调御偏赞扬，",
    "金轮释梵咸归礼。",
    "贤守运心亦相似，",
    "不吝亲亲拘子子。",
    "曾闻古德有深言，",
    "由来大士皆如此。"
  ],
  "ptype": null,
  "poetName": "贯休",
  "poetId": "35ef826ebca24b318ada7e612c75eda6",
  "form": "未知",
  "tags": [
    "06.唐代",
    "贯休"
  ]
}