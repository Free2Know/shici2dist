{
  "_id": "3a959af3e0e34b7c93ca95aaf4676285",
  "name": "赋得射雉歌送杨律表弟赴婚期",
  "contents": [
    "昔日才高容貌古，",
    "相敬如宾不相睹。",
    "手奉蘋蘩喜盛门，",
    "心知礼义感君恩。",
    "三星照户春空尽，",
    "一树桃花竟不言。",
    "结束车舆强游往，",
    "和风霁日东皋上。",
    "鸾凤参差陌上行，",
    "麦苗萦陇雉初鸣。",
    "修容尽饰将何益，",
    "极虑呈材欲导情。",
    "六艺从师得机要，",
    "百发穿杨含绝妙。",
    "白羽风驰碎锦毛，",
    "青娥怨处嫣然笑。",
    "杨生词赋比潘郎，",
    "不似前贤貌不扬。",
    "听调琴弄能和室，",
    "更解弯弧足自防。",
    "秋深为尔持圆扇，",
    "莫忘鲁连飞一箭。"
  ],
  "ptype": null,
  "poetName": "刘商",
  "poetId": "599b6fe16077451ba839ff95c1e592f5",
  "form": "未知",
  "tags": [
    "06.唐代",
    "刘商"
  ]
}