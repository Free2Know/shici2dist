{
  "_id": "c54904994d34452d99d12f6e2849c42c",
  "name": "别素质·忆瑶姬",
  "contents": [
    "一个茅奄，",
    "三间七架。",
    "两畔更添两厦。",
    "倒坐双亭平分，",
    "扶阑两下。",
    "门前数十丘稏。",
    "塍外更百十株桑柘。",
    "一溪活水长流，",
    "馀波及、蔬畦菜把。",
    "便是招提与兰若。",
    "时钞疏乡园，",
    "看经村社。",
    "随分斗米相酬，",
    "环钱相谢。",
    "便阕少亦堪借借。",
    "常收些、笋乾蕨鮓。",
    "好年岁，",
    "更无兵无火，",
    "快活杀也。"
  ],
  "ptype": null,
  "poetName": "王质",
  "poetId": "6b497e5f46574dac9353a682b928a84c",
  "form": "未知",
  "tags": [
    "07.宋代",
    "王质"
  ]
}