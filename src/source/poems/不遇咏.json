{
  "_id": "d4f49e2a2ad344c781fc3e1545defab9",
  "name": "不遇咏",
  "contents": [
    "北阙献书寝不报。",
    "南山种田时不登。",
    "百人会中身不预。",
    "五侯门前心不能。",
    "身投河朔饮君酒。",
    "家在茂陵平安否。",
    "且此登山复临水。",
    "莫问春风动杨柳。",
    "今人昨人多自私。",
    "①我心不说君应知。",
    "济人然後拂衣去。",
    "肯作徒尔一男儿。",
    "①笺注本“昨”为“作”。"
  ],
  "ptype": null,
  "poetName": "王维",
  "poetId": "37d898722e054cb28508509ddcd22139",
  "form": "未知",
  "tags": [
    "06.唐代",
    "王维"
  ]
}