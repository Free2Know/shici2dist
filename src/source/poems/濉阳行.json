{
  "_id": "35e04009597d4441b3f83f495c6b1945",
  "name": "濉阳行",
  "contents": [
    "黄昏日暮驱羸马，",
    "夜宿濉阳烽火下。",
    "此地新经杀戮来，",
    "墟落无烟空碎瓦。",
    "层冰塞断隋朝水，",
    "一道银河贯千里。",
    "愁心翻覆梦难成，",
    "病仆呻吟呼不起。",
    "泗水三千招义军，",
    "本是征战邀殊勋。",
    "十年麾下蓄壮气，",
    "一朝此地为愁人。",
    "昨日太阳回照烛，",
    "转见天心重含育。",
    "早晚东风的发生，",
    "古堤春草年年绿。"
  ],
  "ptype": null,
  "poetName": "李涉",
  "poetId": "a3803f3ae7fb4c2c8d6956bb52da1962",
  "form": "未知",
  "tags": [
    "06.唐代",
    "李涉"
  ]
}