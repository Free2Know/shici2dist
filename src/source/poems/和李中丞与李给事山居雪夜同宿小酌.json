{
  "_id": "f6ace0fa2b514643a3024a6dabe95beb",
  "name": "和李中丞与李给事山居雪夜同宿小酌",
  "contents": [
    "宪府触邪峨豸角，",
    "琐闱驳正犯龙鳞。",
    "[二人当官盛事，",
    "为时所称也。",
    "]那知近地斋居客，",
    "忽作深山同宿人。",
    "一盏寒灯云外夜，",
    "数杯温酎雪中春。",
    "林泉莫作多时计，",
    "谏猎登封忆旧臣。"
  ],
  "ptype": null,
  "poetName": "白居易",
  "poetId": "61c661a769a04e409e99836b8f4a8f79",
  "form": "未知",
  "tags": [
    "06.唐代",
    "白居易"
  ]
}