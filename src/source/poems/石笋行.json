{
  "_id": "7ede84a88adc4e4abea284b96e79c570",
  "name": "石笋行",
  "contents": [
    "君不见益州城西门，",
    "陌上石笋双高蹲。",
    "古来相传是海眼，",
    "苔藓蚀尽波涛痕。",
    "雨多往往得瑟瑟，",
    "此事恍惚难明论。",
    "恐是昔时卿相墓，",
    "立石为表今仍存。",
    "惜哉俗态好蒙蔽，",
    "亦如小臣媚至尊。",
    "政化错迕失大体，",
    "坐看倾危受厚恩。",
    "嗟尔石笋擅虚名，",
    "后来未识犹骏奔。",
    "安得壮士掷天外，",
    "使人不疑见本根。"
  ],
  "ptype": null,
  "poetName": "杜甫",
  "poetId": "8d8a925e68914c4e93ba72c4de5b17cd",
  "form": "未知",
  "tags": [
    "06.唐代",
    "杜甫"
  ]
}