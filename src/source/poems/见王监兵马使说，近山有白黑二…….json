{
  "_id": "a33fe1327a4a48af880ac002f659f9b0",
  "name": "见王监兵马使说，近山有白黑二……",
  "contents": [
    "雪飞玉立尽清秋，",
    "不惜奇毛恣远游。",
    "在野只教心力破，",
    "千人何事网罗求。",
    "一生自猎知无敌，",
    "百中争能耻下鞲。",
    "鹏碍九天须却避，",
    "兔藏三穴莫深忧。",
    "黑鹰不省人间有，",
    "度海疑从北极来。",
    "正翮抟风超紫塞，",
    "立冬几夜宿阳台。",
    "虞罗自各虚施巧，",
    "春雁同归必见猜。",
    "万里寒空只一日，",
    "金眸玉爪不凡材。"
  ],
  "ptype": null,
  "poetName": "杜甫",
  "poetId": "8d8a925e68914c4e93ba72c4de5b17cd",
  "form": "未知",
  "tags": [
    "06.唐代",
    "杜甫"
  ]
}