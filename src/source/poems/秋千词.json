{
  "_id": "0f1f817686c04e1eb18dcffc319adc3e",
  "name": "秋千词",
  "contents": [
    "长长丝绳紫复碧，",
    "袅袅横枝高百尺。",
    "少年儿女重秋千，",
    "盘巾结带分两边。",
    "身轻裙薄易生力，",
    "双手向空如鸟翼。",
    "下来立定重系衣，",
    "复畏斜风高不得。",
    "傍人送上那足贵，",
    "终赌鸣珰斗自起。",
    "回回若与高树齐，",
    "头上宝钗从堕地。",
    "眼前争胜难为休，",
    "足踏平地看始愁。"
  ],
  "ptype": null,
  "poetName": "王建",
  "poetId": "e4c0f1b14bb84f5580d380c406f4ed58",
  "form": "未知",
  "tags": [
    "06.唐代",
    "王建"
  ]
}