{
  "_id": "000d5b964a6e49a9b3ec2d4e632eb736",
  "name": "西河",
  "contents": [
    "春梦觉，",
    "一声何处啼鸟。",
    "东风二月旧江南，",
    "庾郎暗老。",
    "暖寒日日禁单衣，",
    "阑干凭遍清晓。",
    "水涯柳条渐好。",
    "玉＊几度曾到。",
    "如今巷陌蹋青时，",
    "故人去杳。",
    "杏花不在宋东邻，",
    "苔墙犹自围绕。",
    "凤鞋次第又斗草。",
    "暗凄凉、前度怀抱。",
    "病后不禁愁恼。",
    "怕西园、路湿残红如埽。",
    "空忆花前纤腰袅。"
  ],
  "ptype": null,
  "poetName": "邵亨贞",
  "poetId": "f040f8d33eee4f049092f14aaf7e32bb",
  "form": "词",
  "tags": [
    "08.元代",
    "邵亨贞"
  ]
}