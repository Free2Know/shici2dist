{
  "_id": "ed776ec65cea466493b5deed3d842340",
  "name": "杂言月洲歌送赵冽还襄阳",
  "contents": [
    "汉之广矣中有洲，",
    "洲如月兮水环流。",
    "流聒聒兮湍与濑，",
    "草青青兮春更秋。",
    "苦竹林，",
    "香枫树，",
    "樵子罛师几家住。",
    "万山飞雨一川来，",
    "巴客归船傍洲去。",
    "归人不可迟，",
    "芳杜满洲时。",
    "无限风烟皆自悲，",
    "莫辞贫贱阻心期。",
    "家住洲头定近远，",
    "朝泛轻桡暮当返。",
    "不能随尔卧芳洲，",
    "自念天机一何浅。"
  ],
  "ptype": null,
  "poetName": "皇甫冉",
  "poetId": "2ba2e98104ff4f82b7c02921e5cd0e6a",
  "form": "未知",
  "tags": [
    "06.唐代",
    "皇甫冉"
  ]
}