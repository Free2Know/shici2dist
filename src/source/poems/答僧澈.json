{
  "_id": "1f6418f75a9e4c448b9697e7642664e9",
  "name": "答僧澈",
  "contents": [
    "观君法苑思冲虚，",
    "使我真乘刃有馀。",
    "若使龙光时可待，",
    "应怜僧肇论成初。",
    "五车外典知谁敌，",
    "九趣多才恐不如。",
    "萧寺讲轩横淡荡，",
    "帝乡云树正扶疏。",
    "几生曾得闍瑜意，",
    "今日堪将贝叶书。",
    "一振微言冠千古，",
    "何人执卷问吾庐。"
  ],
  "ptype": null,
  "poetName": "知玄",
  "poetId": "0fd72e258ce741deb445d8bcd311d424",
  "form": "未知",
  "tags": [
    "06.唐代",
    "知玄"
  ]
}