{
  "_id": "13879a7b3ef84a019c1a3ea2ba2e0375",
  "name": "令狐相公与梦得交情素深眷予分……",
  "contents": [
    "缄题重叠语殷勤，",
    "存没交亲自此分。",
    "前月使来犹理命，",
    "今朝诗到是遗文。",
    "银钩见晚书无报，",
    "玉树埋深哭不闻。",
    "最感一行绝笔字，",
    "尚言千万乐天君。",
    "[令狐与梦得手札后云：见乐天君，",
    "为伸千万之诚也。",
    "]"
  ],
  "ptype": null,
  "poetName": "白居易",
  "poetId": "61c661a769a04e409e99836b8f4a8f79",
  "form": "未知",
  "tags": [
    "06.唐代",
    "白居易"
  ]
}