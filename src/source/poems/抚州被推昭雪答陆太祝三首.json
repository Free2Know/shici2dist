{
  "_id": "d292b43c56634849991f4d8bed3a423e",
  "name": "抚州被推昭雪答陆太祝三首",
  "contents": [
    "求理由来许便宜，",
    "汉朝龚遂不为疵。",
    "如今谤起翻成累，",
    "唯有新人子细知。",
    "贫交相爱果无疑，",
    "共向人间听直词。",
    "从古以来何限枉，",
    "惭知暗室不曾欺。",
    "春风旅馆长庭芜，",
    "俯首低眉一老夫。",
    "已对铁冠穷事本，",
    "不知廷尉念冤无。"
  ],
  "ptype": null,
  "poetName": "戴叔伦",
  "poetId": "b045bb7d35dd4370aad75204e2b55843",
  "form": "未知",
  "tags": [
    "06.唐代",
    "戴叔伦"
  ]
}