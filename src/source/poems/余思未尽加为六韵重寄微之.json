{
  "_id": "c4651adc51564f04a0e8820c68b943b7",
  "name": "余思未尽加为六韵重寄微之",
  "contents": [
    "海内声华并在身，",
    "箧中文字绝无伦。",
    "[美微之也。",
    "]遥知独对封章草，",
    "忽忆同为献纳臣。",
    "走笔往来盈卷轴，",
    "除官递互掌丝纶。",
    "[予与微之前后寄和诗数百篇，",
    "近代无如此多有也。",
    "予除中书舍人，",
    "微之撰制词；",
    "微之除翰林学士，",
    "予撰制词。",
    "]制从长庆辞高古，",
    "诗到元和体变新。",
    "[微之长庆初知制诰，",
    "文格高古，",
    "始变俗体，",
    "继者效之也。",
    "众称元白为千字律诗，",
    "或号元和格。",
    "]各有文姬才稚齿，",
    "俱无通子继余尘。",
    "[蔡邑无儿，",
    "有女琰，",
    "字文姬。",
    "陶潜小儿名通子。",
    "]琴书何必求王粲，",
    "与女犹胜与外人。"
  ],
  "ptype": null,
  "poetName": "白居易",
  "poetId": "61c661a769a04e409e99836b8f4a8f79",
  "form": "未知",
  "tags": [
    "06.唐代",
    "白居易"
  ]
}