{
  "_id": "f9c01297213745079a7b650502fa8d12",
  "name": "过梅里七首家于无锡四十载，今敝庐数堵犹存",
  "contents": [
    "双鸂鶒，",
    "锦毛斓斑长比翼。",
    "戏绕莲丛回锦臆，",
    "照灼花丛两相得。",
    "渔歌惊起飞南北，",
    "缭绕追随不迷惑。",
    "云间上下同栖息，",
    "不作惊禽远相忆。",
    "东家少妇机中语，",
    "剪断回文泣机杼。",
    "徒嗟孔雀衔毛羽，",
    "一去东南别离苦。",
    "五里裴回竟何补。"
  ],
  "ptype": null,
  "poetName": "李绅",
  "poetId": "e78651d06bfe4cd2969a9a2ef5095827",
  "form": "未知",
  "tags": [
    "06.唐代",
    "李绅"
  ]
}