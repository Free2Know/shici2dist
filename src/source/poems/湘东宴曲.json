{
  "_id": "52bd484bae8143359c108b42ed108716",
  "name": "湘东宴曲",
  "contents": [
    "湘东夜宴金貂人，",
    "楚女含情娇翠嚬。",
    "玉管将吹插钿带，",
    "锦囊斜拂双麒麟。",
    "重城漏断孤帆去，",
    "唯恐琼签报天曙。",
    "万户沈沈碧树圆，",
    "云飞雨散知何处。",
    "欲上香车俱脉脉，",
    "清歌响断银屏隔。",
    "堤外红尘蜡炬归，",
    "楼前澹月连江白。"
  ],
  "ptype": null,
  "poetName": "温庭筠",
  "poetId": "c510983e29d441038ad19df73266762d",
  "form": "未知",
  "tags": [
    "06.唐代",
    "温庭筠"
  ]
}