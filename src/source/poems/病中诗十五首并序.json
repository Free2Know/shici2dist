{
  "_id": "6bb246e8e28c45b78d30b6450af5c2ec",
  "name": "病中诗十五首并序",
  "contents": [
    "开成己未岁，",
    "余蒲柳之年六十有八。",
    "冬十月甲寅旦，",
    "始得风瘅之疾，",
    "体矜目眩，",
    "左足不支，",
    "盖老病相乘时而至耳。",
    "余早栖心释梵，",
    "浪迹老庄，",
    "因疾观身，",
    "果有所得。",
    "何则？",
    "外形骸而内忘忧恚，",
    "先禅观而后顺医治。",
    "旬月以还，",
    "厥疾少间，",
    "杜门高枕，",
    "澹然安闲。",
    "吟讽兴来，",
    "亦不能遏，",
    "因成十五首，",
    "题为病中诗，",
    "且贻所知，",
    "兼用自广。",
    "昔刘公干病漳浦，",
    "谢康乐卧临川，",
    "咸有篇章，",
    "抒咏其志。",
    "今引而序之者，",
    "虑不知我者或加诮焉。"
  ],
  "ptype": null,
  "poetName": "白居易",
  "poetId": "61c661a769a04e409e99836b8f4a8f79",
  "form": "未知",
  "tags": [
    "06.唐代",
    "白居易"
  ]
}