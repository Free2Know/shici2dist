{
  "_id": "29fbb26fb8b944019c041d5d62e68a13",
  "name": "释疾文三歌",
  "contents": [
    "岁将暮兮欢不再，",
    "时已晚兮忧来多。",
    "东郊绝此麒麟笔，",
    "西山秘此凤凰柯。",
    "死去死去今如此，",
    "生兮生兮奈汝何。",
    "岁去忧来兮东流水，",
    "地久天长兮人共死。",
    "明镜羞窥兮向十年，",
    "骏马停驱兮几千里。",
    "麟兮凤兮，",
    "自古吞恨无已。",
    "茨山有薇兮颍水有漪，",
    "夷为柏兮秋有实。",
    "叔为柳兮春向飞。",
    "倏尔而笑，",
    "泛沧浪兮不归。",
    "第四十二卷"
  ],
  "ptype": null,
  "poetName": "卢照邻",
  "poetId": "605828d5fc0c456498ec2ddb7fec0cb4",
  "form": "未知",
  "tags": [
    "06.唐代",
    "卢照邻"
  ]
}