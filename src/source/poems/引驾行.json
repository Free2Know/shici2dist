{
  "_id": "f83d44d060a441b7bcb784114f8e3c85",
  "name": "引驾行",
  "contents": [
    "虹收残雨。",
    "蝉嘶败柳长堤暮。",
    "背都门、动消黯，",
    "西风片帆轻举。",
    "愁睹。",
    "泛画［益鸟］翩翩，",
    "鼍隐隐下前浦。",
    "忍回首、佳人渐远，",
    "想高城、隔烟树。",
    "几许。",
    "秦楼永昼，",
    "谢阁连宵奇遇。",
    "算赠笑千金，",
    "酬歌百［王非］，",
    "尽成轻负。",
    "南顾。",
    "念吴邦越国，",
    "风烟萧索在何处。",
    "独自个、千山万水，",
    "指天涯去。"
  ],
  "ptype": null,
  "poetName": "柳永",
  "poetId": "889bd809da9a4610a0341e8fc3644899",
  "form": "词",
  "tags": [
    "07.宋代",
    "柳永"
  ]
}