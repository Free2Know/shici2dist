{
  "_id": "3aecc716a18c490bb7d2411dbbac91ed",
  "name": "凤求凰·声声慢",
  "contents": [
    "园林幕翠，",
    "燕寝凝香。",
    "华池缭绕飞廊。",
    "坐按吴娃清丽，",
    "楚调圆长。",
    "歌阑横流美眄，",
    "乍疑生、绮席辉光。",
    "文园属意，",
    "玉觞交劝，",
    "宝色高张。",
    "南薰难销幽恨，",
    "金徽上，",
    "殷勤彩凤求凰。",
    "便许卷收行雨，",
    "不恋高唐。",
    "东山胜游在眼，",
    "待纫阑、拮菊相将。",
    "双栖安稳，",
    "五云溪是故乡。"
  ],
  "ptype": null,
  "poetName": "贺铸",
  "poetId": "c0346819797e43269e75032787cfa8e1",
  "form": "词",
  "tags": [
    "07.宋代",
    "贺铸"
  ]
}