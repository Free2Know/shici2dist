{
  "_id": "2b0f55415ef844f4a49fa49f39b75cc1",
  "name": "送衣曲",
  "contents": [
    "去秋送衣渡黄河，",
    "今秋送衣上陇坂。",
    "妇人不知道径处，",
    "但问新移军近远。",
    "半年著道经雨湿，",
    "开笼见风衣领急。",
    "旧来十月初点衣，",
    "与郎著向营中集。",
    "絮时厚厚绵纂纂，",
    "贵欲征人身上暖。",
    "愿身莫著裹尸归，",
    "愿妾不死长送衣。"
  ],
  "ptype": null,
  "poetName": "王建",
  "poetId": "e4c0f1b14bb84f5580d380c406f4ed58",
  "form": "未知",
  "tags": [
    "06.唐代",
    "王建"
  ]
}