{
  "_id": "7865f2fe91dd44b8afe066a74a20ba61",
  "name": "织锦词",
  "contents": [
    "丁东细漏侵琼瑟，",
    "影转高梧月初出。",
    "簇簌金梭万缕红，",
    "鸳鸯艳锦初成匹。",
    "锦中百结皆同心，",
    "蕊乱云盘相间深。",
    "此意欲传传不得，",
    "玫瑰作柱朱弦琴。",
    "为君裁破合欢被，",
    "星斗迢迢共千里。",
    "象尺熏炉未觉秋，",
    "碧池已有新莲子。"
  ],
  "ptype": null,
  "poetName": "温庭筠",
  "poetId": "c510983e29d441038ad19df73266762d",
  "form": "未知",
  "tags": [
    "06.唐代",
    "温庭筠"
  ]
}