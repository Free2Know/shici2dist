{
  "_id": "6c43614e20e94f18bb98325c62afc59e",
  "name": "浪涛沙·浪淘沙",
  "contents": [
    "昼阴重，",
    "霜凋岸草，",
    "雾隐城堞。",
    "南陌脂车待发。",
    "东门帐饮乍阕。",
    "正拂面垂杨堪缆结。",
    "掩红泪、玉手亲折。",
    "念汉浦离鸿去何许，",
    "经时信音绝。",
    "情切。",
    "望中地远天阔。",
    "向露冷风清，",
    "无人处、耿耿寒漏咽。",
    "嗟万事难忘，",
    "唯是轻别。",
    "翠尊未竭。",
    "凭断云留取，",
    "西楼残月。",
    "罗带光销纹衾叠。",
    "连环解、旧香顿歇。",
    "怨歌永、琼壶敲尽缺。",
    "恨春去、不与人期，",
    "弄夜色，",
    "空馀满地梨花雪。"
  ],
  "ptype": null,
  "poetName": "周邦彦",
  "poetId": "c7b22597f89148c9b025afbd20cb0861",
  "form": "未知",
  "tags": [
    "07.宋代",
    "周邦彦"
  ]
}