{
  "_id": "b6ebc9436b384bfe931ff73036d061dc",
  "name": "对镜吟",
  "contents": [
    "忆昔逢君新纳娉，",
    "青铜铸出千年镜。",
    "意怜光彩固无瑕，",
    "义比恩情永相映。",
    "每将鉴面兼鉴心，",
    "鉴来不辍情逾深。",
    "君非结心空结带，",
    "结处尚新恩已背。",
    "开帘览镜悲难语，",
    "对面相看孟门阻。",
    "掩匣徒惭双凤飞，",
    "悬台欲效孤鸾舞。",
    "昔日照来人共许，",
    "今朝照罢自生疑。",
    "镜上有尘犹可淬，",
    "君恩讵肯无回时。"
  ],
  "ptype": null,
  "poetName": "长孙佐辅",
  "poetId": "3603e02a8f4f4463ae9463859f030ab2",
  "form": "未知",
  "tags": [
    "06.唐代",
    "长孙佐辅"
  ]
}