{
  "_id": "0dd01332d2734148bdbda73fd06f1ea6",
  "name": "汴泗交流赠张仆射",
  "contents": [
    "汴泗交流郡城角，",
    "筑场十步平如削。",
    "短垣三面缭逶迤，",
    "击鼓腾腾树赤旗。",
    "新秋朝凉未见日，",
    "公早结束来何为。",
    "分曹决胜约前定，",
    "百马攒蹄近相映。",
    "球惊杖奋合且离，",
    "红牛缨绂黄金羁。",
    "侧身转臂著马腹，",
    "霹雳应手神珠驰。",
    "超遥散漫两闲暇，",
    "挥霍纷纭争变化。",
    "发难得巧意气粗，",
    "欢声四合壮士呼。",
    "此诚习战非为剧，",
    "岂若安坐行良图。",
    "当今忠臣不可得，",
    "公马莫走须杀贼。"
  ],
  "ptype": null,
  "poetName": "韩愈",
  "poetId": "f1620b7783874cebac0f1409c43a08e6",
  "form": "未知",
  "tags": [
    "06.唐代",
    "韩愈"
  ]
}