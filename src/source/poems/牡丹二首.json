{
  "_id": "aba062a2cf3e4005b839042342a87fcf",
  "name": "牡丹二首",
  "contents": [
    "轻阴隔翠帏，",
    "宿雨泣晴晖。",
    "醉后佳期在，",
    "歌余旧意非。",
    "蝶繁经粉住，",
    "蜂重抱香归。",
    "莫惜薰炉夜，",
    "因风到舞衣。",
    "水漾晴红压叠波，",
    "晓来金粉覆庭莎。",
    "裁成艳思偏应巧，",
    "分得春光最数多。",
    "欲绽似含双靥笑，",
    "正繁疑有一声歌。",
    "华堂客散帘垂地，",
    "想凭阑干敛翠蛾。"
  ],
  "ptype": null,
  "poetName": "温庭筠",
  "poetId": "c510983e29d441038ad19df73266762d",
  "form": "未知",
  "tags": [
    "06.唐代",
    "温庭筠"
  ]
}