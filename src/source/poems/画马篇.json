{
  "_id": "7ddd85416cac4039b5267540d739ae61",
  "name": "画马篇",
  "contents": [
    "君侯枥上骢，",
    "貌在丹青中。",
    "马毛连钱蹄铁色，",
    "图画光辉骄玉勒。",
    "马行不动势若来，",
    "权奇蹴踏无尘埃。",
    "感兹绝代称妙手，",
    "遂令谈者不容口。",
    "麒麟独步自可珍，",
    "弩骀万匹知何有。",
    "终未如他枥上骢，",
    "载华毂，",
    "骋飞鸿。",
    "荷君剪拂与君用，",
    "一日千里如旋风。"
  ],
  "ptype": null,
  "poetName": "高适",
  "poetId": "0d11fdc00e6841ed859f8a40f1a2c988",
  "form": "未知",
  "tags": [
    "06.唐代",
    "高适"
  ]
}