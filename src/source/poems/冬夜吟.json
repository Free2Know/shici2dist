{
  "_id": "999354f760c746d48acc1622af71e14b",
  "name": "冬夜吟",
  "contents": [
    "黑夜天寒愁散玉，",
    "东皇海上张仙烛。",
    "侯家歌舞按梨园，",
    "石氏宾寮醉金谷。",
    "鲁家襜褕暗披水，",
    "雪花灯下甘垂翅。",
    "散帙高编折桂枝，",
    "披纱密甃青云地。",
    "霜白溪松转斜盖，",
    "铜龙唤曙咽声细。",
    "八埏蝼蚁厌寒栖，",
    "早晚青旗引春帝。",
    "展转城乌啼紫天，",
    "曈曚千骑衙楼前。"
  ],
  "ptype": null,
  "poetName": "陈陶",
  "poetId": "ef39201e27bb4bc5ac905fba9fe1fb60",
  "form": "未知",
  "tags": [
    "06.唐代",
    "陈陶"
  ]
}