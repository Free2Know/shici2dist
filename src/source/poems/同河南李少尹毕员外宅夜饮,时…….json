{
  "_id": "5395580f64fc4cfc8dce463aeeac0c7e",
  "name": "同河南李少尹毕员外宅夜饮,时……",
  "contents": [
    "故人美酒胜浊醪，",
    "故人清词合风骚。",
    "长歌满酌惟吾曹，",
    "高谈正可挥麈毛。",
    "半醉忽然持蟹螯，",
    "洛阳告捷倾前后。",
    "武侯腰间印如斗，",
    "郎官无事时饮酒。",
    "杯中绿蚁吹转来，",
    "瓮上飞花拂还有。",
    "前年持节将楚兵，",
    "去年留司在东京，",
    "今年复拜二千石，",
    "盛夏五月西南行。",
    "彭门剑门蜀山里，",
    "昨逢军人劫夺我，",
    "到家但见妻与子。",
    "赖得饮君春酒数十杯，",
    "不然令我愁欲死。"
  ],
  "ptype": null,
  "poetName": "高适",
  "poetId": "0d11fdc00e6841ed859f8a40f1a2c988",
  "form": "未知",
  "tags": [
    "06.唐代",
    "高适"
  ]
}