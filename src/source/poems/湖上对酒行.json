{
  "_id": "9822a5ab066f4bbfbcef8e0710b32256",
  "name": "湖上对酒行",
  "contents": [
    "夜坐不厌湖上月，",
    "昼行不厌湖上山。",
    "眼前一尊又长满，",
    "心中万事如等闲。",
    "主人有黍百馀石，",
    "浊醪数斗应不惜。",
    "即今相对不尽欢，",
    "别后相思复何益。",
    "茱萸湾头归路赊，",
    "愿君且宿黄公家。",
    "风光若此人不醉，",
    "参差辜负东园花。"
  ],
  "ptype": null,
  "poetName": "张谓",
  "poetId": "10dd3923dfc74032888245249533ffc0",
  "form": "未知",
  "tags": [
    "06.唐代",
    "张谓"
  ]
}