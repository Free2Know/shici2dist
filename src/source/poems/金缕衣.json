{
  "_id": "f41cf8200c8744adb454c28faf1a2a49",
  "name": "金缕衣",
  "contents": [
    "秋半红桥路。",
    "是曾孙、几尘夙幸，",
    "此生奇遇。",
    "天上人间同宴集，",
    "仙乐风飘处处。",
    "遍纷郁、非烟非雾。",
    "光近玉皇颜咫尺，",
    "共欢呼、鳌＊霞觞举。",
    "高会散，",
    "碧云暮。",
    "至今瑞鹤犹能舞。",
    "几千年、同亭祠下，",
    "赛神箫鼓。",
    "再拜乞灵三奠酒，",
    "小驻霓旌容与。",
    "半隐约、如传好语。",
    "为送维鱼来入梦，",
    "向龙潭、时洒纷纷雨。",
    "齐和曲，",
    "踏歌去。"
  ],
  "ptype": null,
  "poetName": "郑＊",
  "poetId": "b26b0b58a2b44b7e9458e678e96b0048",
  "form": "未知",
  "tags": [
    "08.元代",
    "郑＊"
  ]
}