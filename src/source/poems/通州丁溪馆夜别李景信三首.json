{
  "_id": "a1e072726cff440a94ab20a7baed46ec",
  "name": "通州丁溪馆夜别李景信三首",
  "contents": [
    "月濛濛兮山掩掩，",
    "束束别魂眉敛敛。",
    "蠡盏覆时天欲明，",
    "碧幌青灯风滟滟。",
    "泪消语尽还暂眠，",
    "唯梦千山万山险。",
    "水环环兮山簇簇，",
    "啼鸟声声妇人哭。",
    "离床别脸睡还开，",
    "灯灺暗飘珠蔌蔌。",
    "山深虎横馆无门，",
    "夜集巴儿扣空木。",
    "雨潇潇兮鹃咽咽，",
    "倾冠倒枕灯临灭。",
    "倦僮呼唤应复眠，",
    "啼鸡拍翅三声绝。",
    "握手相看其奈何，",
    "奈何其奈天明别。"
  ],
  "ptype": null,
  "poetName": "元稹",
  "poetId": "e04ddf3e16fd40a3bc351fd163098dda",
  "form": "未知",
  "tags": [
    "06.唐代",
    "元稹"
  ]
}