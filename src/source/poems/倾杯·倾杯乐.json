{
  "_id": "d38d744127894bdc9ad99a4993626e16",
  "name": "倾杯·倾杯乐",
  "contents": [
    "銮殿秋深，",
    "玉堂宵永，",
    "千门人静。",
    "问天上、西风几度，",
    "金盘光满，",
    "露浓银井。",
    "碧云飞下双鸾影。",
    "迤逦笙歌近笑语，",
    "群仙隐隐。",
    "更前问讯。",
    "堕在红尘今省。",
    "渐曙色、晓风清迥。",
    "更积霭沈阴、都卷尽。",
    "向窗前、引镜看来，",
    "尚喜精神炯炯。",
    "便折简、浮丘共酌，",
    "奈天也、未教酩酊。",
    "来岁却笑群仙，",
    "月寒空冷。"
  ],
  "ptype": null,
  "poetName": "程珌",
  "poetId": "5cc70cf3a4de456fbd04dd0a6cb555ae",
  "form": "词",
  "tags": [
    "07.宋代",
    "程珌"
  ]
}