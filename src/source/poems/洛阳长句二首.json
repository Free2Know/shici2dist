{
  "_id": "97f15f4a363e4516bfe1703a9f7a5128",
  "name": "洛阳长句二首",
  "contents": [
    "草色人心相与闲，",
    "是非名利有无间。",
    "桥横落照虹堪画，",
    "树锁千门鸟自还。",
    "芝盖不来云杳杳，",
    "仙舟何处水潺潺？",
    "君王谦让泥金事，",
    "苍翠空高万岁山。",
    "天汉东穿白玉京，",
    "日华浮动翠光生。",
    "桥边游女佩环委，",
    "波底上阳金碧明。",
    "月锁名园孤鹤唳，",
    "川酣秋梦凿龙声。",
    "连昌绣岭行宫在，",
    "玉辇何时父老迎？"
  ],
  "ptype": null,
  "poetName": "杜牧",
  "poetId": "372769721d354f479c45de7931dd507c",
  "form": "未知",
  "tags": [
    "06.唐代",
    "杜牧"
  ]
}