{
  "_id": "727d5d1e1ff1481bb6fa7d486d2f7243",
  "name": "宴清都",
  "contents": [
    "带恨湘江水。",
    "无柰远、楚云天际千里。",
    "灵均一去，",
    "芳荪翠减，",
    "香篱青死。",
    "龙舟鼍鼓声沸。",
    "叹旧俗、空夸水戏。",
    "乐少年、越女吴姬，",
    "□□王孙公子。",
    "曾记南浦芙蓉，",
    "东湖杨柳，",
    "斜日歌吹。",
    "彩舟载酒，",
    "纶巾挥扇，",
    "胜友同醉。",
    "而今白头蓬卷。",
    "但谙惯、独醒滋味。",
    "好只把、兰佩荷衣，",
    "从今料理。"
  ],
  "ptype": null,
  "poetName": "梁寅",
  "poetId": "42d3f3d9afb948d19422bc010f63d4c4",
  "form": "词",
  "tags": [
    "08.元代",
    "梁寅"
  ]
}