{
  "_id": "d9157d6b97a6478db6f2953259c67aab",
  "name": "浣溪沙三首",
  "contents": [
    "灯火看儿夜煮茶。",
    "琴丝香饼伴生涯。",
    "秋霜元不点宫鸦。",
    "十月好风吹雪霁，",
    "一天春意入梅花。",
    "寿星人指示仙家。",
    "前辈风流有几人。",
    "拚教诗酒百年身。",
    "小红灯影近新春。",
    "醉里看花城外寺，",
    "闲来课种水南村。",
    "人间百伪不如真。",
    "心地宽平见寿徵。",
    "鬓鸦匀薄只青青。",
    "从今却是数松龄。",
    "除却弄孙无一事，",
    "闲时针线困时行。",
    "小儿新语唤文苓。",
    "以上魏初作品《浣溪沙》共3首"
  ],
  "ptype": null,
  "poetName": "魏初",
  "poetId": "f54b536cc9e64c96b15625bac6debf29",
  "form": "词",
  "tags": [
    "08.元代",
    "魏初"
  ]
}