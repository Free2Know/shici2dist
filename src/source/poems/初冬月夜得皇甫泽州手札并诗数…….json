{
  "_id": "82cdb20bb18849dd8d5ce6e376e6092b",
  "name": "初冬月夜得皇甫泽州手札并诗数……",
  "contents": [
    "清泠玉韵两三章，",
    "落泊银钩七八行。",
    "心逐报书悬雁足，",
    "梦寻来路绕羊肠。",
    "水南地空多明月，",
    "山北天寒足早霜。",
    "[履道所居在水南，",
    "泽州在太行之北地也。",
    "]最恨泼醅新熟酒，",
    "迎冬不得共君尝。"
  ],
  "ptype": null,
  "poetName": "白居易",
  "poetId": "61c661a769a04e409e99836b8f4a8f79",
  "form": "未知",
  "tags": [
    "06.唐代",
    "白居易"
  ]
}