{
  "_id": "21e8582f07e847a4b571383da4605d9b",
  "name": "题灵岩寺",
  "contents": [
    "寺即吴馆娃宫，",
    "鸣屐廊、砚池、采香径遗迹在焉。",
    "娃宫屟廊寻已倾，",
    "砚池香径又欲平。",
    "二三月时何草绿，",
    "几百年来空月明。",
    "使君虽老颇多思，",
    "携觞领妓处处行。",
    "今愁古恨入丝竹，",
    "一曲凉州无限情。",
    "直自当时到今日，",
    "中间歌吹更无声。"
  ],
  "ptype": null,
  "poetName": "白居易",
  "poetId": "61c661a769a04e409e99836b8f4a8f79",
  "form": "未知",
  "tags": [
    "06.唐代",
    "白居易"
  ]
}