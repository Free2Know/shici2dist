{
  "_id": "a51dbf132f134fe0af05493d56c3c58a",
  "name": "八归",
  "contents": [
    "凉欺羽扇，",
    "风生蕲竹，",
    "秋意渐满院落。",
    "商声又过梧桐井，",
    "还误剖瓜佳会，",
    "泛槎仙约。",
    "漫忆中庭儿女夜，",
    "几＊语、花楼欢乐。",
    "尚认得、织女桥边，",
    "半是旧乌鹊。",
    "何事明河影下，",
    "佳期如许，",
    "暗抱一襟离索。",
    "箭壶催梦，",
    "枕屏移恨，",
    "是青春行客。",
    "对良宵感旧，",
    "鬓发萧萧叹潘岳。",
    "阑干迥、翠帘休卷，",
    "待到更深，",
    "啼＊声又作。"
  ],
  "ptype": null,
  "poetName": "邵亨贞",
  "poetId": "f040f8d33eee4f049092f14aaf7e32bb",
  "form": "词",
  "tags": [
    "08.元代",
    "邵亨贞"
  ]
}