{
  "_id": "80819d4de1a2409bb68f570b9537e260",
  "name": "寒食内宴二首",
  "contents": [
    "朝光瑞气满宫楼，",
    "彩纛鱼龙四周稠。",
    "廊下御厨分冷食，",
    "殿前香骑逐飞球。",
    "千官尽醉犹教坐，",
    "百戏皆呈未放休。",
    "共喜拜恩侵夜出，",
    "金吾不敢问行由。",
    "城阙沈沈向晓寒，",
    "恩当令节赐余欢，",
    "瑞烟深处开三殿，",
    "春雨微时引百官，",
    "宝树楼前分绣幕，",
    "彩花廊下映华栏。",
    "宫筵戏乐年年别，",
    "已得三回对御看。"
  ],
  "ptype": null,
  "poetName": "张籍",
  "poetId": "0810aa6ff9a34a96aba9c12caed115ae",
  "form": "未知",
  "tags": [
    "06.唐代",
    "张籍"
  ]
}