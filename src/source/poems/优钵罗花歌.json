{
  "_id": "7d902af528e64d14921ebf82f2d01037",
  "name": "优钵罗花歌",
  "contents": [
    "白山南，",
    "赤山北。",
    "其间有花人不识，",
    "绿茎碧叶好颜色。",
    "叶六瓣，",
    "花九房。",
    "夜掩朝开多异香，",
    "何不生彼中国兮生西方。",
    "移根在庭，",
    "媚我公堂。",
    "耻与众草之为伍，",
    "何亭亭而独芳。",
    "何不为人之所赏兮，",
    "深山穷谷委严霜。",
    "吾窃悲阳关道路长，",
    "曾不得献于君王。"
  ],
  "ptype": null,
  "poetName": "岑参",
  "poetId": "77a58f32ae514e76913c578aae0230d3",
  "form": "未知",
  "tags": [
    "06.唐代",
    "岑参"
  ]
}