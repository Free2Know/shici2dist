{
  "_id": "7766757832c643a4b997ac788855b49b",
  "name": "华清宫三首",
  "contents": [
    "草遮回磴绝鸣銮，",
    "云树深深碧殿寒。",
    "明月自来还自去，",
    "更无人倚玉栏干。",
    "障掩金鸡蓄祸机，",
    "翠华西拂蜀云飞。",
    "珠帘一闭朝元阁，",
    "不见人归见燕归。",
    "门横金锁悄无人，",
    "落日秋声渭水滨。",
    "红叶下山寒寂寂，",
    "湿云如梦雨如尘。"
  ],
  "ptype": null,
  "poetName": "崔橹",
  "poetId": "7d802852560e4a0d9134f4ca6c646323",
  "form": "未知",
  "tags": [
    "06.唐代",
    "崔橹"
  ]
}