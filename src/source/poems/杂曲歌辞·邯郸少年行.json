{
  "_id": "bdf094aac42c4248b557f98b234afae4",
  "name": "杂曲歌辞·邯郸少年行",
  "contents": [
    "邯郸城南游侠子，",
    "自矜生长邯郸里。",
    "千场纵博家仍富，",
    "几度报仇身不死。",
    "宅中歌笑日纷纷，",
    "门外车马如云屯。",
    "未知肝胆向谁是，",
    "令人却忆平原君。",
    "君不见今人交态薄，",
    "黄金用尽还疏索。",
    "以兹感激辞旧游，",
    "更于时事无所求。",
    "且与少年饮美酒，",
    "往来射猎西山头。"
  ],
  "ptype": null,
  "poetName": "高适适",
  "poetId": "abc9acd1756d449391012d19a5e7c689",
  "form": "未知",
  "tags": [
    "06.唐代",
    "高适适"
  ]
}