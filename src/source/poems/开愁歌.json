{
  "_id": "a291ff12b02648e390c4fefecd663ea0",
  "name": "开愁歌",
  "contents": [
    "秋风吹地百草干，",
    "华容碧影生晚寒。",
    "我当二十不得意，",
    "一心愁谢如枯兰。",
    "衣如飞鹑马如狗，",
    "临岐击剑生铜吼。",
    "旗亭下马解秋衣，",
    "请贳宜阳一壶酒。",
    "壶中唤天云不开，",
    "白昼万里闲凄迷。",
    "主人劝我养心骨，",
    "莫受俗物相填(豕灰)。"
  ],
  "ptype": null,
  "poetName": "李贺",
  "poetId": "a9fc5f44a7474857a8c6fe39ffbad132",
  "form": "未知",
  "tags": [
    "06.唐代",
    "李贺"
  ]
}