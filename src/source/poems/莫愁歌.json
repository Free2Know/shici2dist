{
  "_id": "bb8fb17b8f8d4e55af0f2d583d0877d0",
  "name": "莫愁歌",
  "contents": [
    "河中之水向东流，",
    "洛阳女儿名莫愁。",
    "莫愁十三能织绮，",
    "十四采桑南陌头。",
    "十五嫁为卢家妇，",
    "十六生儿字阿侯。",
    "卢家兰室桂为梁，",
    "中有郁金苏合香。",
    "头上金钗十二行，",
    "足下丝履五文章。",
    "珊瑚挂镜烂生光，",
    "平头奴子提履箱。",
    "人生富贵何所望，",
    "恨不嫁与东家王。"
  ],
  "ptype": null,
  "poetName": "萧衍",
  "poetId": "e62599167e1645b4b94179612a0d99f5",
  "form": "未知",
  "tags": [
    "04.南北朝",
    "萧衍"
  ]
}