{
  "_id": "72f22532aa37407b95676e36d1477621",
  "name": "忆山阳二首",
  "contents": [
    "家在枚皋旧宅边，",
    "竹轩晴与楚波连。",
    "芰荷香绕垂鞭袖，",
    "杨柳风横弄笛船。",
    "城碍十洲烟岛路，",
    "寺临千顷夕阳川。",
    "可怜时节堪归去，",
    "花落猿啼又一年。",
    "折柳城边起暮愁，",
    "可怜春色独怀忧。",
    "伤心正叹人间事，",
    "回首更惭江上鸥。",
    "(是鸟)(决鸟去冫)声中寒食雨，",
    "芙蓉花外夕阳楼。",
    "凭高满眼送清渭，",
    "去傍故山山下流。"
  ],
  "ptype": null,
  "poetName": "赵嘏",
  "poetId": "acc20a3400f440d598db9b84c3159cf2",
  "form": "未知",
  "tags": [
    "06.唐代",
    "赵嘏"
  ]
}