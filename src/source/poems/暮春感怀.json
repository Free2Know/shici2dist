{
  "_id": "1e014544da92433380bf713f6fd7ea53",
  "name": "暮春感怀",
  "contents": [
    "杜宇声声唤客愁，",
    "故园何处此登楼。",
    "落花飞絮成春梦，",
    "剩水残山异昔游。",
    "歌扇多情明月在，",
    "舞衣无意彩云收。",
    "东皇去后韶华尽，",
    "老圃寒香别有秋。",
    "四十无闻懒慢身，",
    "放情丘壑任天真。",
    "悠悠往事杯中物，",
    "赫赫时名扇外尘。",
    "短策看云松寺晚，",
    "疏帘听雨草堂春。",
    "山花水鸟皆知己，",
    "百遍相过不厌贫。"
  ],
  "ptype": null,
  "poetName": "戴叔伦",
  "poetId": "b045bb7d35dd4370aad75204e2b55843",
  "form": "未知",
  "tags": [
    "06.唐代",
    "戴叔伦"
  ]
}