{
  "_id": "216caebe0ae046f9afa2b57731171e1e",
  "name": "明妃曲·其二",
  "contents": [
    "明妃初嫁与胡儿，",
    "毡车百辆皆胡姬。",
    "含情欲语独无处，",
    "传与琵琶心自知。",
    "黄金杆拨春风手，",
    "弹看飞鸿劝胡酒。",
    "汉宫侍女暗垂泪，",
    "沙上行人却回首。",
    "汉恩自浅胡恩深，",
    "人生乐在相知心。",
    "可怜青冢已芜没，",
    "尚有哀弦留至今。"
  ],
  "ptype": null,
  "poetName": "王安石",
  "poetId": "96069f8ce7e24ccbb57de41bedace092",
  "form": "七律",
  "tags": [
    "07.宋代",
    "王安石"
  ]
}