{
  "_id": "f86fcec9dcf94e3aa1c838f9880d310a",
  "name": "题妓王福娘墙",
  "contents": [
    "移壁回窗费几朝，",
    "指镮偷解博红椒。",
    "无端斗草输邻女，",
    "更被拈将玉步摇。",
    "寒绣衣裳饷阿娇，",
    "新团香兽不禁烧。",
    "东邻起样裙腰阔，",
    "剩蹙黄金线几条。",
    "试共卿卿语笑初，",
    "画堂连遣侍儿呼。",
    "寒肌不耐金如意，",
    "白獭为膏郎有无。"
  ],
  "ptype": null,
  "poetName": "孙棨",
  "poetId": "ad55c78f25da4b3aa1fb31b6d941fdd3",
  "form": "未知",
  "tags": [
    "06.唐代",
    "孙棨"
  ]
}