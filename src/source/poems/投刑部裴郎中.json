{
  "_id": "29e8341cec724fc2b7f812a012a6e09d",
  "name": "投刑部裴郎中",
  "contents": [
    "两榜驱牵别海涔，",
    "佗门不合觅知音。",
    "瞻恩虽隔云雷赐，",
    "向主终知犬马心。",
    "礼闱后人窥作镜，",
    "庙堂前席待为霖。",
    "已齐日月悬千古，",
    "肯误风尘使陆沉。",
    "拜首敢将诚吐血，",
    "蜕形唯待诺如金。",
    "愁闻南院看期到，",
    "恐被东墙旧恨侵。",
    "缁化衣空难抵雪，",
    "黑销头尽不胜簪。",
    "数行泪里依投志，",
    "直比沧溟未是深。"
  ],
  "ptype": null,
  "poetName": "黄滔",
  "poetId": "f1ef950f4d8d443fb545d6261df73929",
  "form": "未知",
  "tags": [
    "06.唐代",
    "黄滔"
  ]
}