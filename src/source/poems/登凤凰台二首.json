{
  "_id": "02a7636e586442c5a9f92cd01575a8dd",
  "name": "登凤凰台二首",
  "contents": [
    "凤凰台上望长安，",
    "五色宫袍照水寒。",
    "彩笔十年留翰墨，",
    "银河一夜卧阑干。",
    "三山飞鸟江天暮，",
    "六代离宫草树残。",
    "始信人生如一梦，",
    "壮怀莫使酒杯干。",
    "梧桐叶落秋风老，",
    "人去台空凤不来。",
    "梁武台城芳草合，",
    "吴王宫殿野花开。",
    "石头城下春生水，",
    "燕子堂前雨长苔。",
    "莫问人间兴废事，",
    "百年相遇且衔杯。"
  ],
  "ptype": null,
  "poetName": "殷尧藩",
  "poetId": "c59ebdd909324a568d513e7831ae8112",
  "form": "未知",
  "tags": [
    "06.唐代",
    "殷尧藩"
  ]
}