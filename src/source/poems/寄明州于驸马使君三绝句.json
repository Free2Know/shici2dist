{
  "_id": "f51b9c3711b04619b169dc7edb2c19f0",
  "name": "寄明州于驸马使君三绝句",
  "contents": [
    "有花有酒有笙歌，",
    "其奈难逢亲故何。",
    "近海饶风春足雨，",
    "白须太守闷时多。",
    "平阳音乐随都尉，",
    "留滞三年在浙东。",
    "吴越声邪无法用，",
    "莫教偷入管弦中。",
    "何郎小妓歌喉好，",
    "严老呼为一串珠。",
    "[严尚书与于驸马诗云：莫损歌喉一串珠。",
    "]海味腥咸损声气，",
    "听看犹得断肠无？"
  ],
  "ptype": null,
  "poetName": "白居易",
  "poetId": "61c661a769a04e409e99836b8f4a8f79",
  "form": "未知",
  "tags": [
    "06.唐代",
    "白居易"
  ]
}