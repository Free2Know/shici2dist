{
  "_id": "3b8032f4809241519721db2aa461bca9",
  "name": "随州献李侍御二首",
  "contents": [
    "彩笔曾专造化权，",
    "道尊翻向宦途闲。",
    "端居有地唯栽药，",
    "静坐无时不忆山。",
    "德望旧悬霄汉外，",
    "政声新溢路岐间。",
    "众知圣主搜贤相，",
    "朝夕欲征黄霸还。",
    "再刖未甘何处说，",
    "但垂双泪出咸秦。",
    "风尘匹马来千里，",
    "蓬梗全家望一身。",
    "旧隐每怀空竟夕，",
    "愁眉不展几经春。",
    "今朝傥降非常顾，",
    "倒屐宁惟有古人。"
  ],
  "ptype": null,
  "poetName": "姚鹄",
  "poetId": "b3fb0f16799e4c9b93f40faf338b167d",
  "form": "未知",
  "tags": [
    "06.唐代",
    "姚鹄"
  ]
}