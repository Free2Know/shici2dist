{
  "_id": "9707465551a443bb95dd17b0e4b691dd",
  "name": "潇湘静·湘江静",
  "contents": [
    "画帘微卷香风逗。",
    "正明月、乍圆时候。",
    "金盘露冷，",
    "玉炉篆消，",
    "渐红鳞生酒。",
    "娇唱倚繁弦，",
    "琼枝碎、轻回云袖。",
    "风台歌短、铜壶漏永，",
    "人欲醉、夜如昼。",
    "因念流年迅景，",
    "被浮名、暗辜欢偶。",
    "人生大抵，",
    "离多会少，",
    "更相将白首。",
    "何似猛寻芳，",
    "都莫问、积金过斗。",
    "歌阑宴阕，",
    "云窗凤枕，",
    "钗横麝透。"
  ],
  "ptype": null,
  "poetName": "宋无名氏",
  "poetId": "b9b1bcb595214a22a6cb02fe551a63f1",
  "form": "未知",
  "tags": [
    "07.宋代",
    "宋无名氏"
  ]
}