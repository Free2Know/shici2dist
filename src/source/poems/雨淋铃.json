{
  "_id": "8b0e613d2db54a67b393924297130d65",
  "name": "雨淋铃",
  "contents": [
    "窗影珑璁，",
    "画楼平晓，",
    "翳柳啼鸦。",
    "门巷渐有新烟，",
    "东风定、人扫桐花。",
    "峭寒斗减，",
    "看旅雁、争起蒹葭。",
    "溯断云，",
    "多少悲鸣，",
    "数行又下远汀沙。",
    "应是故园桃李谢。",
    "送清江、一曲阑干下。",
    "染翰为赋春羁，",
    "嗟双鬓、客舍成华。",
    "绣鞭绮陌，",
    "强携酒、来觅吴娃。",
    "听扇底、凄惋新声，",
    "醉里翻念家。"
  ],
  "ptype": null,
  "poetName": "杜龙沙",
  "poetId": "dcbe489a6a634be5992df8a3743f6216",
  "form": "词",
  "tags": [
    "07.宋代",
    "杜龙沙"
  ]
}