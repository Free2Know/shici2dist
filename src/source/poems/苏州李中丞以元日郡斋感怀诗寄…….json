{
  "_id": "f98dd6696cad422991c48db2767e1365",
  "name": "苏州李中丞以元日郡斋感怀诗寄……",
  "contents": [
    "白首余杭白太守，",
    "落魄抛名来已久。",
    "一辞渭北故园春，",
    "再把江南新岁酒。",
    "杯前笑歌徒勉强，",
    "镜里形容渐衰朽。",
    "领郡惭当潦倒年，",
    "邻州喜得平生友。",
    "长洲草接松江岸，",
    "曲水花连镜湖口。",
    "老去还能痛饮无，",
    "春来曾作闲游否。",
    "凭莺传语报李六，",
    "倩雁将书与元九。",
    "莫嗟一日日催人，",
    "且贵一年年入手。"
  ],
  "ptype": null,
  "poetName": "白居易",
  "poetId": "61c661a769a04e409e99836b8f4a8f79",
  "form": "未知",
  "tags": [
    "06.唐代",
    "白居易"
  ]
}