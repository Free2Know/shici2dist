{
  "_id": "9c00bb35a59c4881baa1c031a1746584",
  "name": "完溪沙三首",
  "contents": [
    "浮世都怜假合身。",
    "劝人认取里头人。",
    "本来面目好相亲。",
    "返照回光知去处，",
    "逍遥自在乐天真。",
    "锐然颖脱出嚣尘。",
    "耕熟晶阳一段田。",
    "九还七返五光全。",
    "清清净净显新鲜。",
    "物外闲人云外客。",
    "虚中真性洞中仙。",
    "晴空来往步金莲。",
    "空里追声枉了贤。",
    "水中捉月事同然。",
    "隔靴抓痒越孜煎。",
    "纽石作弦何日抚，",
    "钻木待火几时然。",
    "恰如撅地觅寻天。",
    "以上王哲作品《完溪沙》共3首"
  ],
  "ptype": null,
  "poetName": "王哲",
  "poetId": "a722796eb33b4fce9a0ab8bfa72d96c2",
  "form": "未知",
  "tags": [
    "08.元代",
    "王哲"
  ]
}