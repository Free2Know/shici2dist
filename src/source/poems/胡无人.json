{
  "_id": "a9ea92b6fda846eb991f4f9340df44eb",
  "name": "胡无人",
  "contents": [
    "严风吹霜海草凋，",
    "筋干精坚胡马骄。",
    "汉家战士三十万，",
    "将军兼领霍嫖姚。",
    "流星白羽腰间插，",
    "剑花秋莲光出匣。",
    "天兵照雪下玉关，",
    "虏箭如沙射金甲。",
    "云龙风虎尽交回，",
    "太白入月敌可摧。",
    "敌可摧，",
    "旄头灭，",
    "履胡之肠涉胡血。",
    "悬胡青天上，",
    "埋胡紫塞傍。",
    "胡无人，",
    "汉道昌。"
  ],
  "ptype": null,
  "poetName": "李白",
  "poetId": "1b59d554dd594c8497d9cceefaf73d61",
  "form": "未知",
  "tags": [
    "06.唐代",
    "李白"
  ]
}