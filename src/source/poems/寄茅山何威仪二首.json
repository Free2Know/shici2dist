{
  "_id": "70b02e4fe73041378410b387f58ed23c",
  "name": "寄茅山何威仪二首",
  "contents": [
    "大小三峰次九华，",
    "灵踪今尽属何家。",
    "汉时仙上云巅鹤，",
    "蜀地春开洞底花。",
    "闲傍积岚寻瀑眼，",
    "便凌残雪探芝芽。",
    "年来已奉黄庭教，",
    "夕炼腥魂晓吸霞。",
    "曾向人间拜节旄，",
    "乍疑因梦到仙曹。",
    "身轻曳羽霞襟狭，",
    "髻耸峨烟鹿帻高。",
    "山暖不荤峰上薤，",
    "水寒仍落洞中桃。",
    "从闻此日搜奇话，",
    "转觉魂飞夜夜劳。"
  ],
  "ptype": null,
  "poetName": "陆龟蒙",
  "poetId": "8441f39c230844b2bff5fac0a3703003",
  "form": "未知",
  "tags": [
    "06.唐代",
    "陆龟蒙"
  ]
}