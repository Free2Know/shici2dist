{
  "_id": "f43a22dcdd644cfc967113ec209a6745",
  "name": "送蔡山人",
  "contents": [
    "东山布衣明古今，",
    "自言独未逢知音。",
    "识者阅见一生事，",
    "到处豁然千里心。",
    "看书学剑长辛苦，",
    "近日方思谒明主。",
    "斗酒相留醉复醒，",
    "悲歌数年泪如雨。",
    "丈夫遭遇不可知，",
    "买臣主父皆如斯。",
    "我今蹭蹬无所似，",
    "看尔崩腾何若为。"
  ],
  "ptype": null,
  "poetName": "高适",
  "poetId": "0d11fdc00e6841ed859f8a40f1a2c988",
  "form": "未知",
  "tags": [
    "06.唐代",
    "高适"
  ]
}