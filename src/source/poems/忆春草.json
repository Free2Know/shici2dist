{
  "_id": "1645cab1ab5a47199930fdf078636247",
  "name": "忆春草",
  "contents": [
    "忆春草，",
    "处处多情洛阳道。",
    "金谷园中见日迟，",
    "铜驼陌上迎风早。",
    "河南大君频出难，",
    "只得池塘十步看。",
    "府门闭后满街月，",
    "几处游人草头歇。",
    "馆娃宫外姑苏台，",
    "郁郁芊芊拨不开。",
    "无风自偃君知否，",
    "西子裙裾曾拂来。"
  ],
  "ptype": null,
  "poetName": "刘禹锡",
  "poetId": "f708c5d8cf5d4324bdc3a709ea718fd3",
  "form": "未知",
  "tags": [
    "06.唐代",
    "刘禹锡"
  ]
}