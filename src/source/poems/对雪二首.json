{
  "_id": "e332cf511d634df9a37de1a0a46946ed",
  "name": "对雪二首",
  "contents": [
    "寒气先侵玉女扉，",
    "清光旋透省郎闱。",
    "梅花大庾岭头发，",
    "柳絮章台街里飞。",
    "欲舞定随曹植马，",
    "有情应湿谢庄衣。",
    "龙山万里无多远，",
    "留待行人二月归。",
    "旋扑珠帘过粉墙，",
    "轻于柳絮重于霜。",
    "已随江令夸琼树，",
    "又入卢家妒玉堂。",
    "侵夜可能争桂魄，",
    "忍寒应欲试梅妆。",
    "关河冻合东西路，",
    "肠断斑骓送陆郎。"
  ],
  "ptype": null,
  "poetName": "李商隐",
  "poetId": "2771bb31ded849bdac8207fbb5785a3a",
  "form": "未知",
  "tags": [
    "06.唐代",
    "李商隐"
  ]
}