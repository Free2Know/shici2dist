{
  "_id": "86919ce7989041ef8a408cf0b89fe14c",
  "name": "难绾刀子歌",
  "contents": [
    "黄金鞘里青芦叶，",
    "丽若剪成铦且翣。",
    "轻冰薄玉状不分，",
    "一尺寒光堪决云。",
    "吹毛可试不可触，",
    "似有虫搜阙裂文。",
    "淬之几堕前池水，",
    "焉知不是蛟龙子。",
    "割鸡刺虎皆若空，",
    "愿应君心逐君指。",
    "并州难绾竟何人，",
    "每成此物如有神。"
  ],
  "ptype": null,
  "poetName": "卢纶",
  "poetId": "10008e7cd9434079b60c4f3e941d4f4f",
  "form": "未知",
  "tags": [
    "06.唐代",
    "卢纶"
  ]
}