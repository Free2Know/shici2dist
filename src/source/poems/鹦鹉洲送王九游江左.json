{
  "_id": "adb418d8c52242f88cbbd6c5bd14e11b",
  "name": "鹦鹉洲送王九游江左",
  "contents": [
    "昔登江上黄鹤楼，",
    "遥爱江中鹦鹉洲。",
    "洲势逶迤绕碧流，",
    "鸳鸯鸂鶒满滩头。",
    "滩头日落沙碛长，",
    "金沙熠熠动光飙。",
    "舟人牵锦缆，",
    "浣女结罗裳。",
    "月明全见芦花白，",
    "风起遥闻杜若香。",
    "君行采采莫相忘，"
  ],
  "ptype": null,
  "poetName": "孟浩然",
  "poetId": "613f112c3eb94ff58f235d9e7cbb5975",
  "form": "未知",
  "tags": [
    "06.唐代",
    "孟浩然"
  ]
}