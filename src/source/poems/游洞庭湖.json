{
  "_id": "f2154080f4b54cf9a6278f10fb2d3086",
  "name": "游洞庭湖",
  "contents": [
    "楚云团翠八百里，",
    "澧兰吹香堕春水。",
    "白头渔子摇苍烟，",
    "    眠沙晓惊起。",
    "沙头龙叟夜叹忧，",
    "铁笛未响春风羞。",
    "露寒紫藟结新愁，",
    "城角泣断关河秋。",
    "谪仙欲识雷斧手，",
    "刬却古今愁共丑。",
    "鲸游碧落杳无踪，",
    "作诗三叹君知否。",
    "瀛洲一棹何时还，",
    "满江宫锦看湖山。"
  ],
  "ptype": null,
  "poetName": "裴说",
  "poetId": "4d5e03b51be94da6a077e420f13582c6",
  "form": "未知",
  "tags": [
    "06.唐代",
    "裴说"
  ]
}