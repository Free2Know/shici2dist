{
  "_id": "a183d32afe7d4e3e85efccd6bbfea29a",
  "name": "过马嵬二首",
  "contents": [
    "路至墙垣问樵者，",
    "顾予云是太真宫。",
    "太真血染马蹄尽，",
    "朱阁影随天际空。",
    "丹壑不闻歌吹夜，",
    "玉阶唯有薜萝风。",
    "世人莫重霓裳曲，",
    "曾致干戈是此中。",
    "金甲银旌尽已回，",
    "苍茫罗袖隔风埃。",
    "浓香犹自随鸾辂，",
    "恨魄无由离马嵬。",
    "南内真人悲帐殿，",
    "东溟方士问蓬莱。",
    "唯留坡畔弯环月，",
    "时送残辉入夜台。"
  ],
  "ptype": null,
  "poetName": "李益",
  "poetId": "ba243eae442a40fe83c5eb23f8fa95c1",
  "form": "未知",
  "tags": [
    "06.唐代",
    "李益"
  ]
}