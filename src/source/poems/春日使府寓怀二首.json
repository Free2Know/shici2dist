{
  "_id": "e61eeff747184515889892e71ee5dd0e",
  "name": "春日使府寓怀二首",
  "contents": [
    "一想流年百事惊，",
    "已抛渔父戴尘缨。",
    "青春背我堂堂去，",
    "白发欺人故故生。",
    "道困古来应有分，",
    "诗传身后亦何荣。",
    "谁怜合负清朝力，",
    "独把风骚破郑声。",
    "平生无解亦无操，",
    "永日书生坐独劳。",
    "唯觉宦情如水薄，",
    "不知人事有山高。",
    "孤心好直迍犹强，",
    "病发慵梳痒更搔。",
    "何事故溪归未得，",
    "几抛清浅泛红桃。"
  ],
  "ptype": null,
  "poetName": "薛能",
  "poetId": "b131630c95964312a32e1a227109c831",
  "form": "未知",
  "tags": [
    "06.唐代",
    "薛能"
  ]
}