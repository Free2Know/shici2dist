{
  "_id": "4d510a7de8df43888710f1de8c3b9b10",
  "name": "飞龙引其二",
  "contents": [
    "鼎湖流水清且闲。",
    "轩辕去时有弓剑。",
    "古人传道留其间。",
    "後宫婵娟多花颜。",
    "乘鸾飞烟亦不还。",
    "骑龙攀天造天关。",
    "造天关。",
    "闻天语。",
    "长云河车载玉女。",
    "载玉女。",
    "过紫皇。",
    "紫皇乃赐白兔所捣之药方。",
    "后天而老凋三光。",
    "下视瑶池见王母。",
    "蛾眉萧飒如秋霜。"
  ],
  "ptype": null,
  "poetName": "李白",
  "poetId": "1b59d554dd594c8497d9cceefaf73d61",
  "form": "未知",
  "tags": [
    "06.唐代",
    "李白"
  ]
}