{
  "_id": "419eff8cd12c40d9840c23adfc11eaa2",
  "name": "题谷隐兰若三首",
  "contents": [
    "风惹闲云半谷阴，",
    "岩西隐者醉相寻。",
    "草衰乍觉径增险，",
    "叶尽却疑溪不深。",
    "鸟啄灵雏恋落晖，",
    "村情山趣顿忘机。",
    "丹成道士过门数，",
    "叶尽寒猿下岭稀。",
    "风带巢熊拗树声，",
    "老僧相引入云行。",
    "半陂新路畬才了，",
    "一谷寒烟烧不成。"
  ],
  "ptype": null,
  "poetName": "段成式",
  "poetId": "217ac612d4c24cad919261ba5c46d6e3",
  "form": "未知",
  "tags": [
    "06.唐代",
    "段成式"
  ]
}