{
  "_id": "1393f1643d3d4dd6803486d3c6515388",
  "name": "怀素台歌",
  "contents": [
    "我呼古人名，",
    "鬼神侧耳听。",
    "杜甫李白与怀素，",
    "文星酒星草书星。",
    "永州东郭有奇怪，",
    "笔冢墨池遗迹在。",
    "笔冢低低高如山，",
    "墨池浅浅深如海。",
    "我来恨不已，",
    "争得青天化为一张纸，",
    "高声唤起怀素书，",
    "搦管研朱点湘水。",
    "欲归家，",
    "重叹嗟。",
    "眼前有，",
    "三个字。",
    "枯树槎乌梢蛇，",
    "墨老鸦。"
  ],
  "ptype": null,
  "poetName": "裴说",
  "poetId": "4d5e03b51be94da6a077e420f13582c6",
  "form": "未知",
  "tags": [
    "06.唐代",
    "裴说"
  ]
}