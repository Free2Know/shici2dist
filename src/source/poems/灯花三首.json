{
  "_id": "b1bb68c492e94fc190f965e539c47fae",
  "name": "灯花三首",
  "contents": [
    "蜀柳丝丝幂画楼，",
    "窗尘满镜不梳头。",
    "几时金雁传归信，",
    "剪断香魂一缕愁。",
    "姊姊教人且抱儿，",
    "逐他女伴卸头迟。",
    "明朝斗草多应喜，",
    "翦得灯花自扫眉。",
    "闰前小雪过经旬，",
    "犹自依依向主人。",
    "开尽菊花怜强舞，",
    "与教弟子待新春。"
  ],
  "ptype": null,
  "poetName": "司空图",
  "poetId": "4be2bf3b9086404c826f6ded716d2963",
  "form": "未知",
  "tags": [
    "06.唐代",
    "司空图"
  ]
}