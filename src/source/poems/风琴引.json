{
  "_id": "b042cc6c275f4de899d127e8b0b955bd",
  "name": "风琴引",
  "contents": [
    "挪吴丝，",
    "雕楚竹，",
    "高托天风拂为曲。",
    "一一宫商在素空，",
    "鸾鸣凤语翘梧桐。",
    "夜深天碧松风多，",
    "孤窗寒梦惊流波。",
    "愁魂傍枕不肯去，",
    "翻疑住处邻湘娥。",
    "金风声尽熏风发，",
    "冷泛虚堂韵难歇。",
    "常恐听多耳渐烦，",
    "清音不绝知音绝。"
  ],
  "ptype": null,
  "poetName": "齐己",
  "poetId": "759693a9a6584b838ea6a6bfa0b9e490",
  "form": "未知",
  "tags": [
    "06.唐代",
    "齐己"
  ]
}