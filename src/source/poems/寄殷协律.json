{
  "_id": "814a3a3f54e3422f97afadebd381e3fe",
  "name": "寄殷协律",
  "contents": [
    "五岁优游同过日，",
    "一朝消散似浮云。",
    "琴诗酒伴皆抛我，",
    "雪月花时最忆君。",
    "几度听鸡歌白日，",
    "亦曾骑马咏红裙。",
    "[予在杭州日有歌云：听唱黄鸡与白日。",
    "又有诗云：着红骑马是何人？",
    "]吴娘暮雨萧萧曲，",
    "自别江南更不闻。",
    "[江南吴二娘曲词云：暮雨萧萧郎不归。",
    "]"
  ],
  "ptype": null,
  "poetName": "白居易",
  "poetId": "61c661a769a04e409e99836b8f4a8f79",
  "form": "未知",
  "tags": [
    "06.唐代",
    "白居易"
  ]
}