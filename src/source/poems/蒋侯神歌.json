{
  "_id": "41f72415afe24eada258eddd341e9c7b",
  "name": "蒋侯神歌",
  "contents": [
    "楚神铁马金鸣珂，",
    "夜动蛟潭生素波。",
    "商风刮水报西帝，",
    "庙前古树蟠白蛇。",
    "吴王赤斧斫云阵，",
    "画堂列壁丛霜刃。",
    "巫娥传意托悲丝，",
    "铎语琅琅理双鬓。",
    "湘烟刷翠湘山斜，",
    "东方日出飞神鸦。",
    "青云自有黑龙子，",
    "潘妃莫结丁香花。"
  ],
  "ptype": null,
  "poetName": "温庭筠",
  "poetId": "c510983e29d441038ad19df73266762d",
  "form": "未知",
  "tags": [
    "06.唐代",
    "温庭筠"
  ]
}