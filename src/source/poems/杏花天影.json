{
  "_id": "5d2d7a2ba8bc40648ec5a01b29e2633b",
  "name": "杏花天影",
  "contents": [
    "丙午之冬，",
    "发沔口，",
    "丁未正月二日，",
    "道金陵，",
    "北望淮楚，",
    "风月清淑，",
    "小舟挂席，",
    "容与波上。",
    "绿丝低拂鸳鸯浦，",
    "想桃叶当时唤渡。",
    "又将愁眼与春风，",
    "待去，",
    "倚兰桡更少驻。",
    "金陵路、莺吟燕舞，",
    "算潮水知人最苦。",
    "满汀芳草不成归，",
    "日暮，",
    "更移舟向甚处？"
  ],
  "ptype": null,
  "poetName": "姜夔",
  "poetId": "006805d4e4314e1f86a20933b13378ff",
  "form": "词",
  "tags": [
    "07.宋代",
    "姜夔"
  ]
}