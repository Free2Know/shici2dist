{
  "_id": "038d772bcb414e6da095c9b798c1aad7",
  "name": "履信池樱桃岛上醉后走笔送别舒员外……",
  "contents": [
    "樱桃岛前春，",
    "去春花万枝。",
    "忽忆与宗卿闲饮日，",
    "又忆与考功狂醉时。",
    "岁晚无花空有叶，",
    "风吹满地干重叠。",
    "踏叶悲秋复忆春，",
    "池边树下重殷勤。",
    "今朝一酌临寒水，",
    "此地三回别故人。",
    "樱桃花，",
    "来春千万朵，",
    "来春共谁花下坐？",
    "不论崔李上青云，",
    "明日舒三亦抛我。"
  ],
  "ptype": null,
  "poetName": "白居易",
  "poetId": "61c661a769a04e409e99836b8f4a8f79",
  "form": "未知",
  "tags": [
    "06.唐代",
    "白居易"
  ]
}