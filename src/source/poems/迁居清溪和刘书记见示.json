{
  "_id": "88f2b400d66946d6afdbdaf52bbd83b0",
  "name": "迁居清溪和刘书记见示",
  "contents": [
    "担锡归来竹绕溪，",
    "过津曾笑鲁儒迷。",
    "端居味道尘劳息，",
    "扣寂眠云心境齐。",
    "还似村家无宠禄，",
    "时将邻叟话幽栖。",
    "山衣毳烂唯添野，",
    "石井源清不贮泥。",
    "祖意岂从年腊得，",
    "松枝肯为雪霜低。",
    "晚天吟望秋光重，",
    "雨阵横空蔽断霓。"
  ],
  "ptype": null,
  "poetName": "李山甫",
  "poetId": "3ee31834eade4516b4302a8c90754f01",
  "form": "未知",
  "tags": [
    "06.唐代",
    "李山甫"
  ]
}