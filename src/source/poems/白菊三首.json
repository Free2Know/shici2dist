{
  "_id": "e9579f0ed2d7423894dad69644ec46f2",
  "name": "白菊三首",
  "contents": [
    "人间万恨已难平，",
    "栽得垂杨更系情。",
    "犹喜闰前霜未下，",
    "菊边依旧舞身轻。",
    "莫惜西风又起来，",
    "犹能婀娜傍池台。",
    "不辞暂被霜寒挫，",
    "舞袖招香即却回。",
    "为报繁霜且莫催，",
    "穷秋须到自低垂。",
    "横拖长袖招人别，",
    "只待春风却舞来。"
  ],
  "ptype": null,
  "poetName": "司空图",
  "poetId": "4be2bf3b9086404c826f6ded716d2963",
  "form": "未知",
  "tags": [
    "06.唐代",
    "司空图"
  ]
}