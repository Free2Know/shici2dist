{
  "_id": "45cfe9ed7d0045bb9055d6b5bf5b8c7b",
  "name": "病中初闻复官二首",
  "contents": [
    "抽毫连夜侍明光，",
    "执靮三年从省方。",
    "烧玉谩劳曾历试，",
    "铄金宁为欠周防。",
    "也知恩泽招谗口，",
    "还痛神祇误直肠。",
    "闻道复官翻涕泗，",
    "属车何在水茫茫。",
    "又挂朝衣一自惊，",
    "始知天意重推诚。",
    "青云有路通还去，",
    "白发无私健亦生。",
    "曾避暖池将浴凤，",
    "却同寒谷乍迁莺。",
    "宦途巇嶮终难测，",
    "稳泊渔舟隐姓名。"
  ],
  "ptype": null,
  "poetName": "韩偓",
  "poetId": "c48ef178cc064285901e04ad31dffe69",
  "form": "未知",
  "tags": [
    "06.唐代",
    "韩偓"
  ]
}