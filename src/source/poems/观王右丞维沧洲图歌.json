{
  "_id": "73987c9a61b246fdabd5767ec13ef23c",
  "name": "观王右丞维沧洲图歌",
  "contents": [
    "沧洲误是真，",
    "萋萋忽盈视。",
    "便有春渚情，",
    "褰裳掇芳芷。",
    "飒然风至草不动，",
    "始悟丹青得如此。",
    "丹青变化不可寻，",
    "翻空作有移人心。",
    "犹言雨色斜拂座，",
    "乍似水凉来入襟。",
    "沧洲说近三湘口，",
    "谁知卷得在君手。",
    "披图拥褐临水时，",
    "翛然不异沧洲叟。"
  ],
  "ptype": null,
  "poetName": "皎然",
  "poetId": "a5afe9c958b94f8fb0cef564a238e23e",
  "form": "未知",
  "tags": [
    "06.唐代",
    "皎然"
  ]
}