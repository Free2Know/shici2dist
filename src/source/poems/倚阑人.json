{
  "_id": "19c1b965e1354d188eef19c94678ecc4",
  "name": "倚阑人",
  "contents": [
    "清明池馆，",
    "芳菲渐晚，",
    "晴香满架笼永昼。",
    "翠拥柔条，",
    "玉铺繁蕊，",
    "袅袅舞低襟袖。",
    "秀蓓凝浩露，",
    "疑挂六铢衣绉。",
    "檀点芳心，",
    "体薰清馥，",
    "粉容宜拈春风手。",
    "肯与芝兰共嗅。",
    "向夜阑凝月，",
    "洞户花、别是素芳依旧。",
    "翦取长梢，",
    "青蛟喷雪，",
    "挽住晓云争秀。",
    "楼上人未去，",
    "常恐风欺雨瘦。",
    "红绡收取，",
    "举觞犹喜，",
    "窨得醺醺酒。"
  ],
  "ptype": null,
  "poetName": "曹勋",
  "poetId": "1fb617acb3124806b75c4e78e2d499e8",
  "form": "未知",
  "tags": [
    "07.宋代",
    "曹勋"
  ]
}