{
  "_id": "a5c2ea54b52143349e67264b3420f3dc",
  "name": "枕上作",
  "contents": [
    "风疾侵凌临老头，",
    "血凝筋滞不调柔。",
    "甘从此后支离卧，",
    "赖是从前烂熳游。",
    "回思往事纷如梦，",
    "转觉余生杳若浮。",
    "浩气自能充静室，",
    "惊飙何必荡虚舟。",
    "腹空先进松花酒，",
    "膝冷重装桂布裘。",
    "若问乐天忧病否，",
    "乐天知命了无忧。"
  ],
  "ptype": null,
  "poetName": "白居易",
  "poetId": "61c661a769a04e409e99836b8f4a8f79",
  "form": "未知",
  "tags": [
    "06.唐代",
    "白居易"
  ]
}