{
  "_id": "de6f45dc256f49d99909cad4fbdd932f",
  "name": "卷末偶题三首",
  "contents": [
    "一卷疏芜一百篇，",
    "名成未敢暂忘筌。",
    "何如海日生残夜，",
    "一句能令万古传。",
    "七岁侍行湖外去，",
    "岳阳楼上敢题诗。",
    "如今寒晚无功业，",
    "何以胜任国士知。",
    "一第由来是出身，",
    "垂名俱为国风陈。",
    "此生若不知骚雅，",
    "孤宦如何作近臣？"
  ],
  "ptype": null,
  "poetName": "郑谷",
  "poetId": "87cb83f765db4575a2bdcb67a72bc6d7",
  "form": "未知",
  "tags": [
    "06.唐代",
    "郑谷"
  ]
}