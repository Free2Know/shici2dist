{
  "_id": "e8eb703220ef4ea88a0f2bb11ee309c1",
  "name": "凤皇台上忆吹箫·凤凰台上忆吹箫",
  "contents": [
    "玉管灰飞，",
    "云台珥笔，",
    "东君飚驭将还。",
    "又正是、霜花□剪，",
    "梅粉初乾。",
    "窈窕红窗髻影，",
    "添一线、组绣工间。",
    "潇湘好，",
    "雪意尚遥，",
    "绿占群山。",
    "应思少年壮气，",
    "贪游乐、追随玉勒雕鞍。",
    "更化日舒长，",
    "赢得觅醉谋欢。",
    "老去桑榆趁暖，",
    "任从教、潘鬓先斑。",
    "犹狂在，",
    "挥翰快写春寒。"
  ],
  "ptype": null,
  "poetName": "侯置",
  "poetId": "c0c9af5ae14c4bc095c23016c4b4c3be",
  "form": "未知",
  "tags": [
    "07.宋代",
    "侯置"
  ]
}