{
  "_id": "ba0acf0a39b8425b88a6128c8a20c01e",
  "name": "虎牙行",
  "contents": [
    "秋风欻吸吹南国，",
    "天地惨惨无颜色。",
    "洞庭扬波江汉回，",
    "虎牙铜柱皆倾侧。",
    "巫峡阴岑朔漠气，",
    "峰峦窈窕谿谷黑。",
    "杜鹃不来猿狖寒，",
    "山鬼幽忧雪霜逼。",
    "楚老长嗟忆炎瘴，",
    "三尺角弓两斛力。",
    "壁立石城横塞起，",
    "金错旌竿满云直。",
    "渔阳突骑猎青丘，",
    "犬戎锁甲闻丹极。",
    "八荒十年防盗贼，",
    "征戍诛求寡妻哭，",
    "远客中宵泪沾臆。"
  ],
  "ptype": null,
  "poetName": "杜甫",
  "poetId": "8d8a925e68914c4e93ba72c4de5b17cd",
  "form": "未知",
  "tags": [
    "06.唐代",
    "杜甫"
  ]
}