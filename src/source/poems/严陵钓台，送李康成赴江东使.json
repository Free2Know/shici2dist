{
  "_id": "cde34ecfdec7459598d52f4e02ec84d2",
  "name": "严陵钓台，送李康成赴江东使",
  "contents": [
    "潺湲子陵濑，",
    "仿佛如在目。",
    "七里人已非，",
    "千年水空绿。",
    "新安江上孤帆远，",
    "应逐枫林万馀转。",
    "古台落日共萧条，",
    "寒水无波更清浅。",
    "台上渔竿不复持，",
    "却令猿鸟向人悲。",
    "滩声山翠至今在，",
    "迟尔行舟晚泊时。"
  ],
  "ptype": null,
  "poetName": "刘长卿",
  "poetId": "8fb91cedc6274daba50e589c0dde93b7",
  "form": "未知",
  "tags": [
    "06.唐代",
    "刘长卿"
  ]
}