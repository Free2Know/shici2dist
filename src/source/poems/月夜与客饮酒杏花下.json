{
  "_id": "97e881c8b8b1400abd1eedb2c9ca34a7",
  "name": "月夜与客饮酒杏花下",
  "contents": [
    "杏花飞帘散余春，",
    "明月入户寻幽人。",
    "褰衣步月踏花影，",
    "炯如流水涵青苹。",
    "花间置酒清香发，",
    "争挽长条落香雪。",
    "山城薄酒不堪饮，",
    "劝君且吸杯中月。",
    "洞箫声断月明中，",
    "惟忧月落酒杯空。",
    "明朝卷地春风恶，",
    "但见绿叶栖残红。"
  ],
  "ptype": null,
  "poetName": "苏轼",
  "poetId": "a2dfeee3453b44a986f42154d40f53a5",
  "form": "七律",
  "tags": [
    "07.宋代",
    "苏轼"
  ]
}