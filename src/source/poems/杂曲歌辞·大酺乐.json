{
  "_id": "7623965c2d234ade8a156b4b55aea905",
  "name": "杂曲歌辞·大酺乐",
  "contents": [
    "圣后乘干日，",
    "皇明御历辰。",
    "紫宫初启坐，",
    "苍璧正临春。",
    "雷雨垂膏泽，",
    "金钱赐下人。",
    "诏酺欢赏遍，",
    "交泰睹惟新。",
    "毗陵震泽九州通，",
    "士女欢娱万国同。",
    "伐鼓撞钟惊海上，",
    "新妆袨服照江东。",
    "梅花落处疑残雪，",
    "柳叶开时任好风。",
    "大德不官逢道泰，",
    "天长地久属年丰。"
  ],
  "ptype": null,
  "poetName": "杜审言",
  "poetId": "d5076c5d0c0e4ea5a2e8d66676dbb43e",
  "form": "未知",
  "tags": [
    "06.唐代",
    "杜审言"
  ]
}