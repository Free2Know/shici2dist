{
  "_id": "f29cec9505364cd6b377c0449aa440f1",
  "name": "旅舍书怀寄所知二首",
  "contents": [
    "思量前事不堪寻，",
    "牢落余情满素琴。",
    "四海岂无腾跃路，",
    "一家长有别离心。",
    "道从汩没甘雌伏，",
    "迹恐因循更陆沈。",
    "寂寞谁应吊空馆，",
    "异乡时节独沾襟。",
    "簟卷两床琴瑟秋，",
    "暂凭前计奈相尤。",
    "尘飘马尾甘蓬转，",
    "酒忆江边有梦留。",
    "隋帝旧祠虽寂寞，",
    "楚妃清唱亦风流。",
    "可怜别恨无人见，",
    "独背残阳下寺楼。"
  ],
  "ptype": null,
  "poetName": "罗隐",
  "poetId": "376683d347ee4d45bab880e9b31aafc5",
  "form": "未知",
  "tags": [
    "06.唐代",
    "罗隐"
  ]
}