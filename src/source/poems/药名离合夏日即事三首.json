{
  "_id": "722462a61b8b419eb94ff0c4bca52c00",
  "name": "药名离合夏日即事三首",
  "contents": [
    "乘屐著来幽砌滑，",
    "石罂煎得远泉甘。",
    "草堂只待新秋景，",
    "天色微凉酒半酣。",
    "避暑最须从朴野，",
    "葛巾筠席更相当。",
    "归来又好乘凉钓，",
    "藤蔓阴阴著雨香。",
    "窗外晓帘还自卷，",
    "柏烟兰露思晴空。",
    "青箱有意终须续，",
    "断简遗编一半通。"
  ],
  "ptype": null,
  "poetName": "陆龟蒙",
  "poetId": "8441f39c230844b2bff5fac0a3703003",
  "form": "未知",
  "tags": [
    "06.唐代",
    "陆龟蒙"
  ]
}