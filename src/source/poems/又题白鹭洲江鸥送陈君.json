{
  "_id": "86c002a54e3e4088a9f8da3ac2f06dc6",
  "name": "又题白鹭洲江鸥送陈君",
  "contents": [
    "白鹭洲边江路斜，",
    "轻鸥接翼满平沙。",
    "吾徒来送远行客，",
    "停舟为尔长叹息。",
    "酒旗渔艇两无猜，",
    "月影芦花镇相得。",
    "离筵一曲怨复清，",
    "满座销魂鸟不惊。",
    "人生不及水禽乐，",
    "安用虚名上麟阁。",
    "同心携手今如此，",
    "金鼎丹砂何寂寞。",
    "天涯后会眇难期，",
    "从此又应添白髭。",
    "愿君不忘分飞处，",
    "长保翩翩洁白姿。"
  ],
  "ptype": null,
  "poetName": "徐铉",
  "poetId": "f57e972c16904a6e8b4b47397470ec67",
  "form": "未知",
  "tags": [
    "06.唐代",
    "徐铉"
  ]
}