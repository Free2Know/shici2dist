{
  "_id": "f3eeaa782a3a4c5dabfddf7bebe16e49",
  "name": "宜城放琴客歌",
  "contents": [
    "佳人玉立生此方，",
    "家住邯郸不是倡。",
    "头髻鬈鬌手爪长，",
    "善抚琴瑟有文章。",
    "新妍笼裙云母光，",
    "朱弦绿水喧洞房。",
    "忽闻斗酒初决绝，",
    "日暮浮云古离别。",
    "巴猿啾啾峡泉咽，",
    "泪落罗衣颜色暍。",
    "不知谁家更张设，",
    "丝履墙偏钗股折。",
    "南山阑干千丈雪，",
    "七十非人不暖热。",
    "人情厌薄古共然，",
    "相公心在持事坚。",
    "上善若水任方圆，",
    "忆昨好之今弃捐。",
    "服药不如独自眠，",
    "从他更嫁一少年。"
  ],
  "ptype": null,
  "poetName": "顾况",
  "poetId": "645ccbd5285149148c88a84eee44d640",
  "form": "未知",
  "tags": [
    "06.唐代",
    "顾况"
  ]
}