{
  "_id": "7c21376aa6324526a46a093462c8e9dc",
  "name": "人日梅花病中作",
  "contents": [
    "去年今日湘南寺，",
    "独把寒梅愁断肠。",
    "今年此日江边宅，",
    "卧见琼枝低压墙。",
    "半落半开临野岸，",
    "团情团思醉韶光。",
    "玉鳞寂寂飞斜月，",
    "素艳亭亭对夕阳。",
    "已被儿童苦攀折，",
    "更遭风雨损馨香。",
    "洛阳桃李渐撩乱，",
    "回首行宫春景长。"
  ],
  "ptype": null,
  "poetName": "李群玉",
  "poetId": "533477cc5b0045399dfdc5f641132458",
  "form": "未知",
  "tags": [
    "06.唐代",
    "李群玉"
  ]
}