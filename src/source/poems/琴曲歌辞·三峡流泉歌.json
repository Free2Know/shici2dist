{
  "_id": "d0b561a3790b4cd399b84842fac302ba",
  "name": "琴曲歌辞·三峡流泉歌",
  "contents": [
    "妾家本住巫山云，",
    "巫山流水常自闻。",
    "玉琴弹出转寥夐，",
    "直似当时梦中听。",
    "三峡流泉几千里，",
    "一时流入深闺里。",
    "巨石奔崖指下生，",
    "飞波走浪弦中起。",
    "初疑喷涌含雷风，",
    "又似呜咽流不通。",
    "回湍曲濑势将尽，",
    "时复滴沥平沙中。",
    "忆昔阮公为此曲，",
    "能使仲容听不足。",
    "一弹既罢复一弹，",
    "愿似流泉镇相续。"
  ],
  "ptype": null,
  "poetName": "李季兰",
  "poetId": "b45a98ea0bfa4ae6868c39034d2ac02a",
  "form": "未知",
  "tags": [
    "06.唐代",
    "李季兰"
  ]
}