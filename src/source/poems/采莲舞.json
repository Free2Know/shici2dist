{
  "_id": "38c77f3a56784b5dab86f13bf824834d",
  "name": "采莲舞",
  "contents": [
    "练光浮，",
    "烟敛澄波渺。",
    "燕脂湿、靓妆初了。",
    "绿云伞上露滚滚，",
    "的皪真珠小。",
    "笼娇媚、轻盈伫眺。",
    "无言不见仙娥，",
    "凝望蓬岛。",
    "玉阙葱葱，",
    "镇锁佳丽春难老。",
    "银潢急、星槎飞到。",
    "暂离金砌，",
    "为爱此、极目香红绕。",
    "倚兰棹。",
    "清歌缥缈。",
    "隔花初见，",
    "楚楚风流年少。"
  ],
  "ptype": null,
  "poetName": "史浩",
  "poetId": "240cec409ad9490f9e114e875ca93d29",
  "form": "未知",
  "tags": [
    "07.宋代",
    "史浩"
  ]
}