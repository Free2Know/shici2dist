{
  "_id": "cb60103badce4d1bb3ea96d51619270d",
  "name": "簇水",
  "contents": [
    "长忆当初，",
    "是他见我心先有。",
    "一钩才下，",
    "便引得鱼儿开口。",
    "好是重门深院，",
    "寂寞黄昏後。",
    "厮觑著、一面儿酒。",
    "试撋就。",
    "便把我、得人意处，",
    "闵子里、施纤手。",
    "云情雨意，",
    "似十二巫山旧。",
    "更向枕前言约，",
    "许我长相守。",
    "忺人也，",
    "犹自眉头皱。"
  ],
  "ptype": null,
  "poetName": "赵长卿",
  "poetId": "29c4d7209ec447f3a0de69613fd2ae05",
  "form": "词",
  "tags": [
    "07.宋代",
    "赵长卿"
  ]
}