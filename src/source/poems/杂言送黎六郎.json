{
  "_id": "423c7e6f8dee411eb61b9a0784f96bba",
  "name": "杂言送黎六郎",
  "contents": [
    "冰壶见底未为清，",
    "少年如玉有诗名。",
    "闻话嵩峰多野寺，",
    "不嫌黄绶向阳城。",
    "朱门严训朝辞去，",
    "骑出东郊满飞絮。",
    "河南庭下拜府君，",
    "阳城归路山氛氲。",
    "山氛氲，",
    "长不见。",
    "钓台水渌荷已生，",
    "少姨庙寒花始遍。",
    "县闲吏傲与尘隔，",
    "移竹疏泉常岸帻。",
    "莫言去作折腰官，",
    "岂似长安折腰客。"
  ],
  "ptype": null,
  "poetName": "韦应物",
  "poetId": "45a80c2fc73a4437b0b6c41a5fc10227",
  "form": "未知",
  "tags": [
    "06.唐代",
    "韦应物"
  ]
}