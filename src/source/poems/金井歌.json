{
  "_id": "9a44eca1422945fc93cd0ed7d5438fd7",
  "name": "金井歌",
  "contents": [
    "文明化洽天地清，",
    "和气氤氲孕至灵。",
    "瑞雪不散抱层岭，",
    "阳谷霞光射山顶。",
    "薙草披沙石窦开，",
    "生金曜日明金井。",
    "虞衡相贺为祯祥，",
    "畏人采攫持殳戕。",
    "羊驰马走尘满道，",
    "郡邸封章开建章。",
    "君王俭德先简易，",
    "赡国肥家在仁义。",
    "山泽藏金与万人，",
    "宣言郡邑无专利。",
    "闾阎少长竞奔凑，",
    "黄金满袖家富有。",
    "欢心蹈舞歌皇风，",
    "愿载讴歌青史中。"
  ],
  "ptype": null,
  "poetName": "刘商",
  "poetId": "599b6fe16077451ba839ff95c1e592f5",
  "form": "未知",
  "tags": [
    "06.唐代",
    "刘商"
  ]
}