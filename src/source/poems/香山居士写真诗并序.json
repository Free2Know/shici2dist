{
  "_id": "337fd0f89a3743fb89fa022700b284e9",
  "name": "香山居士写真诗并序",
  "contents": [
    "元和五年，",
    "予为左拾遗、翰林学士，",
    "奉诏写真于集贤殿御书院，",
    "时年三十七。",
    "会昌二年，",
    "罢太子少傅为白衣居士，",
    "又写真于香山寺藏经堂，",
    "时年七十一。",
    "前后相望，",
    "殆将三纪，",
    "观今照昔，",
    "慨然自叹者久之。",
    "形容非一，",
    "世事几变，",
    "因题六十字以写所怀。",
    "昔作少学士，",
    "图形入集贤。",
    "今为老居士，",
    "写貌寄香山。",
    "鹤毳变玄发，",
    "鸡肤换朱颜。",
    "前形与后貌，",
    "相去三十年。",
    "勿叹韶华子，",
    "俄成皤叟仙。",
    "请看东海水，",
    "亦变作桑田。"
  ],
  "ptype": null,
  "poetName": "白居易",
  "poetId": "61c661a769a04e409e99836b8f4a8f79",
  "form": "未知",
  "tags": [
    "06.唐代",
    "白居易"
  ]
}