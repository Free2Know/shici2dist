{
  "_id": "d75a94ffd0cd4ef0a3173767fb515da7",
  "name": "又湘妃诗四首",
  "contents": [
    "渺渺三湘万里程，",
    "泪篁幽石助芳贞。",
    "孤云目断苍梧野，",
    "不得攀龙到玉京。",
    "碧杜红蘅缥缈香，",
    "冰丝弹月弄清凉。",
    "峰峦一一俱相似，",
    "九处堪疑九断肠。",
    "玉辇金根去不回，",
    "湘川秋晚楚弦哀。",
    "自从泣尽江蓠血，",
    "夜夜愁风怨雨来。",
    "少将风月怨平湖，",
    "见尽扶桑水到枯。",
    "相约杏花坛上去，",
    "画阑红子斗摴蒱。"
  ],
  "ptype": null,
  "poetName": "湘妃庙",
  "poetId": "90245a1ade69432181d8d6adcaa0b37c",
  "form": "未知",
  "tags": [
    "06.唐代",
    "湘妃庙"
  ]
}