{
  "_id": "3e8b6f799de74fa3857fa1f6bd63540f",
  "name": "久别离",
  "contents": [
    "别来几春未还家，",
    "玉窗五见樱桃花。",
    "况有锦字书，",
    "开缄使人嗟。",
    "至此肠断彼心绝。",
    "云鬟绿鬓罢梳结，",
    "愁如回飙乱白雪。",
    "去年寄书报阳台，",
    "今年寄书重相催。",
    "东风兮东风，",
    "为我吹行云使西来。",
    "待来竟不来，",
    "落花寂寂委青苔。"
  ],
  "ptype": null,
  "poetName": "李白",
  "poetId": "1b59d554dd594c8497d9cceefaf73d61",
  "form": "未知",
  "tags": [
    "06.唐代",
    "李白"
  ]
}