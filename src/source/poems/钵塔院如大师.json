{
  "_id": "0fbe4e153a9441989208c85e66af98f9",
  "name": "钵塔院如大师",
  "contents": [
    "师年八十三，",
    "登坛秉律凡六十年，",
    "每岁于师处授八关戒者九度。",
    "百千万劫菩提种，",
    "八十三年功德林。",
    "若不秉持僧行苦，",
    "将何报答佛恩深。",
    "慈悲不瞬诸天眼，",
    "清净无尘几地心。",
    "每岁八关蒙九授，",
    "殷勤一戒重千金。"
  ],
  "ptype": null,
  "poetName": "白居易",
  "poetId": "61c661a769a04e409e99836b8f4a8f79",
  "form": "未知",
  "tags": [
    "06.唐代",
    "白居易"
  ]
}