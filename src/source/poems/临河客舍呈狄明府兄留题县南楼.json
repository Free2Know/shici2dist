{
  "_id": "7b224c4c1a2742b685ee41b936d7a6bf",
  "name": "临河客舍呈狄明府兄留题县南楼",
  "contents": [
    "黎阳城南雪正飞，",
    "黎阳渡头人未归。",
    "河边酒家堪寄宿，",
    "主人小女能缝衣。",
    "故人高卧黎阳县，",
    "一别三年不相见。",
    "邑中雨雪偏著时，",
    "隔河东郡人遥羡。",
    "邺都唯见古时丘，",
    "漳水还如旧日流。",
    "城上望乡应不见，",
    "朝来好是懒登楼。"
  ],
  "ptype": null,
  "poetName": "岑参",
  "poetId": "77a58f32ae514e76913c578aae0230d3",
  "form": "未知",
  "tags": [
    "06.唐代",
    "岑参"
  ]
}