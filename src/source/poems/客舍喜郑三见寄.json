{
  "_id": "efc12a5ef3cf4cc9a06323f63c9c0f5c",
  "name": "客舍喜郑三见寄",
  "contents": [
    "客舍逢君未换衣，",
    "闭门愁见桃花飞。",
    "遥想故园今已尔，",
    "家人应念行人归。",
    "寂寞垂杨映深曲，",
    "长安日暮灵台宿。",
    "穷巷无人鸟雀闲，",
    "空庭新雨莓苔绿。",
    "北中分与故交疏，",
    "何幸仍回长者车，",
    "十年未称平生意，",
    "好得辛勤谩读书。"
  ],
  "ptype": null,
  "poetName": "刘长卿",
  "poetId": "8fb91cedc6274daba50e589c0dde93b7",
  "form": "未知",
  "tags": [
    "06.唐代",
    "刘长卿"
  ]
}