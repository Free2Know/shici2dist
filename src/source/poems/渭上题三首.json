{
  "_id": "5a054f8826934e79ac5af034b61d71b9",
  "name": "渭上题三首",
  "contents": [
    "吕公荣达子陵归，",
    "万古烟波绕钓矶。",
    "桥上一通名利迹，",
    "至今江鸟背人飞。",
    "目极云霄思浩然，",
    "风帆一片水连天。",
    "轻桡便是东归路，",
    "不肯忘机作钓船。",
    "烟水何曾息世机，",
    "暂时相向亦依依。",
    "所嗟白首磻溪叟，",
    "一下渔舟更不归。"
  ],
  "ptype": null,
  "poetName": "温庭筠",
  "poetId": "c510983e29d441038ad19df73266762d",
  "form": "未知",
  "tags": [
    "06.唐代",
    "温庭筠"
  ]
}