{
  "_id": "6f78ec5dd1474de39b18f20ef34a0e95",
  "name": "蝴蝶二首",
  "contents": [
    "缥缈青虫脱壳微，",
    "不堪烟重雨霏霏。",
    "一枝秾艳留教住，",
    "几处春风借与飞。",
    "防患每忧鸡雀口，",
    "怜香偏绕绮罗衣。",
    "无情岂解关魂梦，",
    "莫信庄周说是非。",
    "拂绿穿红丽日长，",
    "一生心事住春光。",
    "最嫌神女来行雨，",
    "爱伴西施去采香。",
    "风定只应攒蕊粉，",
    "夜寒长是宿花房。",
    "鸣蝉性分殊迂阔，",
    "空解三秋噪夕阳。"
  ],
  "ptype": null,
  "poetName": "徐夤",
  "poetId": "52ec99675887475ea1a5adf0625ec087",
  "form": "未知",
  "tags": [
    "06.唐代",
    "徐夤"
  ]
}