{
  "_id": "acae3ec7b0d84500a7dd814b64a5c145",
  "name": "宣清",
  "contents": [
    "残月朦胧，",
    "小宴阑珊，",
    "归来轻寒凛凛。",
    "背银［钅工］、孤馆乍眠，",
    "拥重衾、醉魄犹噤。",
    "永漏频传，",
    "前欢已去，",
    "离愁一枕。",
    "暗寻思、旧追游，",
    "神京风物如锦。",
    "念掷果朋侪，",
    "绝缨宴会，",
    "当时曾痛饮。",
    "命舞燕翩翻，",
    "歌珠贯串，",
    "向玳筵前，",
    "尽是神仙流品，",
    "至更阑、疏狂转甚。",
    "更相将、凤帏鸳寝。",
    "玉钗乱横，",
    "任散尽高阳，",
    "这欢娱、甚时重恁。"
  ],
  "ptype": null,
  "poetName": "柳永",
  "poetId": "889bd809da9a4610a0341e8fc3644899",
  "form": "未知",
  "tags": [
    "07.宋代",
    "柳永"
  ]
}