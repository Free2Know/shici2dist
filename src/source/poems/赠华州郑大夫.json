{
  "_id": "1f835893f5fe4b70942adaab397f44de",
  "name": "赠华州郑大夫",
  "contents": [
    "此官出入凤池头，",
    "通化门前第一州。",
    "少华山云当驿起，",
    "小敷溪水入城流。",
    "空闲地内人初满，",
    "词讼牌前草渐稠。",
    "报状拆开知足雨，",
    "赦书宣过喜无囚。",
    "自来不说双旌贵，",
    "恐替长教百姓愁。",
    "公退晚凉无一事，",
    "步行携客上南楼。"
  ],
  "ptype": null,
  "poetName": "王建",
  "poetId": "e4c0f1b14bb84f5580d380c406f4ed58",
  "form": "未知",
  "tags": [
    "06.唐代",
    "王建"
  ]
}