{
  "_id": "378859a252ec4a1b9a7849272e53ef23",
  "name": "襄阳行",
  "contents": [
    "玉盘转明珠，",
    "君心无定准。",
    "昨见襄阳客，",
    "剩说襄阳好无尽。",
    "襄汉水，",
    "岘山垂，",
    "汉水东流风北吹。",
    "只言一世长娇宠，",
    "那悟今朝见别离。",
    "君渡清羌渚，",
    "知人独不语，",
    "妾见鸟栖林，",
    "忆君相思深。",
    "莫作云间鸿，",
    "离声顾俦侣。",
    "尚如匣中剑，",
    "分形会同处。",
    "是君妇，",
    "识君情，",
    "怨君恨君为此行。",
    "下床一宿不可保，",
    "况乃万里襄阳城。",
    "襄阳传近大堤北，",
    "君到襄阳莫回惑。",
    "大堤诸女儿，",
    "怜钱不怜德。"
  ],
  "ptype": null,
  "poetName": "张潮",
  "poetId": "3c20058a10fd4d629ca3f38058211ecb",
  "form": "未知",
  "tags": [
    "06.唐代",
    "张潮"
  ]
}