{
  "_id": "3bf46263d55e42679b64c181ec8c7a43",
  "name": "偶以拙诗数首寄呈裴少尹侍郎蒙……",
  "contents": [
    "投君之文甚荒芜，",
    "数篇价直一束刍。",
    "报我之章何璀璨，",
    "累累四贯骊龙珠。",
    "毛诗三百篇后得，",
    "文选六十卷中无。",
    "一麋丽龟绝报赛，",
    "五鹿连柱难支梧。",
    "高兴独因秋日尽，",
    "清吟多与好风俱。",
    "银钩金错两殊重，",
    "宜上屏风张座隅。"
  ],
  "ptype": null,
  "poetName": "白居易",
  "poetId": "61c661a769a04e409e99836b8f4a8f79",
  "form": "未知",
  "tags": [
    "06.唐代",
    "白居易"
  ]
}