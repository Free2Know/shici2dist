{
  "_id": "5e999c5070f04df8803aacef900a2c71",
  "name": "杂曲歌辞·舞马千秋万岁乐府词",
  "contents": [
    "金天诞圣千秋节，",
    "玉醴还分万寿觞。",
    "试听紫骝歌乐府，",
    "何如騄骥舞华冈。",
    "连骞势出鱼龙变，",
    "蹀躞骄生鸟兽行。",
    "岁岁相传指树日，",
    "翩翩来伴庆云翔。",
    "圣王至德与天齐，",
    "天马来仪自海西。",
    "腕足齐行拜两膝，",
    "繁骄不进蹈千蹄。",
    "髤髵奋鬣时蹲踏，",
    "鼓怒骧身忽上跻。",
    "更有衔杯终宴曲，",
    "垂头掉尾醉如泥。",
    "远听明君爱逸才，",
    "玉鞭金翅引龙媒。",
    "不因兹白人间有，",
    "定是飞黄天上来。",
    "影弄日华相照耀，",
    "喷含云色且徘徊。",
    "莫言阙下桃花舞，",
    "别有河中兰叶开。"
  ],
  "ptype": null,
  "poetName": "张说",
  "poetId": "5db142df4e374fd7921a571e505f6f23",
  "form": "未知",
  "tags": [
    "06.唐代",
    "张说"
  ]
}