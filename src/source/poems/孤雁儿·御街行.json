{
  "_id": "73eabc19b42a4bd39a75ae0277321dab",
  "name": "孤雁儿·御街行",
  "contents": [
    "在家不觉穷冬好。",
    "向客里、方知道。",
    "故园梅花正开时，",
    "记得清尊频倒。",
    "高烧红蜡，",
    "暖熏罗幌，",
    "一任花枝恼。",
    "如今客里伤怀抱。",
    "忍双鬓、随花老。",
    "小窗独自对黄昏，",
    "只有月华飞到。",
    "假饶真个，",
    "雁书频寄，",
    "何似归来早。"
  ],
  "ptype": null,
  "poetName": "程垓",
  "poetId": "bb4b10dac1784ecf83e1721f97d3e7bd",
  "form": "词",
  "tags": [
    "07.宋代",
    "程垓"
  ]
}