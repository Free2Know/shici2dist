{
  "_id": "7d0e54a9959741ed9860801f71836e94",
  "name": "余杭形胜",
  "contents": [
    "余杭形胜四方无，",
    "州傍青山县枕湖。",
    "绕郭荷花三十里，",
    "拂城松树一千株。",
    "梦儿亭古传名谢，",
    "教妓楼新道姓苏。",
    "[州西灵隐山上有梦谢亭，",
    "即是杜明浦梦谢灵运之所，",
    "因名客儿也。",
    "苏小小本钱塘妓人也。",
    "]独有使君年太老，",
    "风光不称白髭须。"
  ],
  "ptype": null,
  "poetName": "白居易",
  "poetId": "61c661a769a04e409e99836b8f4a8f79",
  "form": "未知",
  "tags": [
    "06.唐代",
    "白居易"
  ]
}