{
  "_id": "d2336aa2c19d4d26a4071265327fc111",
  "name": "西江月慢",
  "contents": [
    "春风淡淡，",
    "清昼永、落英千尺。",
    "桃杏散平郊，",
    "晴蜂来往，",
    "妙香飘掷。",
    "傍画桥、煮酒青帘，",
    "绿杨风外，",
    "数声长笛。",
    "记去年、紫陌朱门，",
    "花下旧相识。",
    "向宝帕、裁书凭燕翼。",
    "望翠阁、烟林似织。",
    "闻道春衣犹未整，",
    "过禁烟寒食。",
    "但记取、角枕情题，",
    "东窗休误，",
    "这些端的。",
    "更莫待、青子绿阴春事寂。"
  ],
  "ptype": null,
  "poetName": "吕渭老",
  "poetId": "bfc59df6e5ad4d269459e8c8fa45ea78",
  "form": "词",
  "tags": [
    "07.宋代",
    "吕渭老"
  ]
}