{
  "_id": "5f99c96141774dbc8f8794de5e54789d",
  "name": "行路难二首",
  "contents": [
    "长安少年不少钱，",
    "能骑骏马鸣金鞭。",
    "五侯相逢大道边，",
    "美人弦管争留连。",
    "黄金如斗不敢惜，",
    "片言如山莫弃捐。",
    "安知憔悴读书者，",
    "暮宿灵台私自怜。",
    "君不见富家翁，",
    "旧时贫贱谁比数。",
    "一朝金多结豪贵，",
    "万事胜人健如虎。",
    "子孙成行满眼前，",
    "妻能管弦妾能舞。",
    "自矜一身忽如此，",
    "却笑傍人独愁苦。",
    "东邻少年安所如，",
    "席门穷巷出无车。",
    "有才不肯学干谒，",
    "何用年年空读书。"
  ],
  "ptype": null,
  "poetName": "高适",
  "poetId": "0d11fdc00e6841ed859f8a40f1a2c988",
  "form": "词",
  "tags": [
    "06.唐代",
    "高适"
  ]
}