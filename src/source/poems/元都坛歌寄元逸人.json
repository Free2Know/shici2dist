{
  "_id": "7cc3ae562b154ac69466c4edc6a86973",
  "name": "元都坛歌寄元逸人",
  "contents": [
    "故人昔隐东蒙峰，",
    "已佩含景苍精龙。",
    "故人今居子午谷，",
    "独在阴崖结茅屋。",
    "屋前太古玄都坛，",
    "青石漠漠常风寒。",
    "子规夜啼山竹裂，",
    "王母昼下云旗翻。",
    "知君此计成长往，",
    "芝草琅玕日应长。",
    "铁锁高垂不可攀，",
    "致身福地何萧爽。"
  ],
  "ptype": null,
  "poetName": "杜甫",
  "poetId": "8d8a925e68914c4e93ba72c4de5b17cd",
  "form": "未知",
  "tags": [
    "06.唐代",
    "杜甫"
  ]
}