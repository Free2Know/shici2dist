{
  "_id": "22d3d2d46d9f422b85845ee73ac2ba3d",
  "name": "寄韦南陵冰余江上乘兴访之遇寻颜尚……",
  "contents": [
    "南船正东风，",
    "北船来自缓。",
    "江上相逢借问君，",
    "语笑未了风吹断。",
    "闻君携伎访情人，",
    "应为尚书不顾身。",
    "堂上三千珠履客，",
    "瓮中百斛金陵春。",
    "恨我阻此乐，",
    "淹留楚江滨。",
    "月色醉远客，",
    "山花开欲然。",
    "春风狂杀人，",
    "一日剧三年。",
    "乘兴嫌太迟，",
    "焚却子猷船。",
    "梦见五柳枝，",
    "已堪挂马鞭。",
    "何日到彭泽，",
    "长歌陶令前。"
  ],
  "ptype": null,
  "poetName": "李白",
  "poetId": "1b59d554dd594c8497d9cceefaf73d61",
  "form": "未知",
  "tags": [
    "06.唐代",
    "李白"
  ]
}