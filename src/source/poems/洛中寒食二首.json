{
  "_id": "6f8956e1a8bd4c7389b4c9413b2c8c89",
  "name": "洛中寒食二首",
  "contents": [
    "千门万户掩斜晖，",
    "绣幰金衔晚未归。",
    "击鞠王孙如锦地，",
    "斗鸡公子似花衣。",
    "嵩云静对行台起，",
    "洛鸟闲穿上苑飞。",
    "唯有路傍无意者，",
    "献书未纳问淮肥。",
    "远近垂杨映钿车，",
    "天津桥影压神霞。",
    "弄春公子正回首，",
    "趁节行人不到家。",
    "洛水万年云母竹，",
    "汉陵千载野棠花。",
    "欲知豪贵堪愁处，",
    "请看邙山晚照斜。"
  ],
  "ptype": null,
  "poetName": "皮日休",
  "poetId": "a55da5ef62d14b4c8b1e70d4fb417653",
  "form": "未知",
  "tags": [
    "06.唐代",
    "皮日休"
  ]
}