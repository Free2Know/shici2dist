{
  "_id": "d11ca6f584284fb093de55ccecd0ef94",
  "name": "登阊门闲望",
  "contents": [
    "阊门四望郁苍苍，",
    "始知州雄土俗强。",
    "十万夫家供课税，",
    "五千子弟守封疆。",
    "阊闾城碧铺秋草，",
    "鸟鹊桥红带夕阳。",
    "处处楼前飘管吹，",
    "家家门外泊舟航。",
    "云埋虎寺山藏色，",
    "月耀娃宫水放光。",
    "曾赏钱唐嫌茂苑，",
    "今来未敢苦夸张。"
  ],
  "ptype": null,
  "poetName": "白居易",
  "poetId": "61c661a769a04e409e99836b8f4a8f79",
  "form": "未知",
  "tags": [
    "06.唐代",
    "白居易"
  ]
}