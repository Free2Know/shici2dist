{
  "_id": "bc161896986045dca02c9cb2a46576fa",
  "name": "乌引雏",
  "contents": [
    "日出照东城，",
    "春乌鸦鸦雏和鸣。",
    "雏和鸣，",
    "羽犹短。",
    "巢在深林春正寒，",
    "引飞欲集东城暖。",
    "群雏缡褷睥睨高，",
    "举翅不及坠蓬蒿。",
    "雄雌来去飞又引，",
    "音声上下惧鹰隼。",
    "引赶雏乌，",
    "尔心急急将何如，",
    "何得比日搜索雀卵噉尔雏。"
  ],
  "ptype": null,
  "poetName": "韦应物",
  "poetId": "45a80c2fc73a4437b0b6c41a5fc10227",
  "form": "未知",
  "tags": [
    "06.唐代",
    "韦应物"
  ]
}