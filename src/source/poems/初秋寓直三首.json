{
  "_id": "52dc75eb3ed84898a30bca0628cbaa98",
  "name": "初秋寓直三首",
  "contents": [
    "晓星独挂结麟楼，",
    "三殿风高药树秋。",
    "玉笛数声飘不住，",
    "问人依约在东头。",
    "宿鸟翩翩落照微，",
    "石台楼阁锁重扉。",
    "步廊无限金羁响，",
    "应是诸司扈从归。",
    "幽阁焚香万虑凝，",
    "下帘胎息过禅僧。",
    "玉堂分照无人后，",
    "消尽金盆一碗冰。"
  ],
  "ptype": null,
  "poetName": "郑畋",
  "poetId": "bafc7689a8b245c38253e3968dea7b0d",
  "form": "未知",
  "tags": [
    "06.唐代",
    "郑畋"
  ]
}