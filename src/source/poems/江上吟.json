{
  "_id": "7a4fe897219c4a75b728c3e13a903937",
  "name": "江上吟",
  "contents": [
    "木兰之枻沙棠舟，",
    "玉箫金管坐两头。",
    "美酒尊中置千斛，",
    "载妓随波任去留。",
    "仙人有待乘黄鹤，",
    "海客无心随白鸥。",
    "屈平词赋悬日月，",
    "楚王台榭空山丘。",
    "兴酣落笔摇五岳，",
    "诗成笑傲凌沧洲。",
    "功名富贵若长在，",
    "汉水亦应西北流。"
  ],
  "ptype": null,
  "poetName": "李白",
  "poetId": "1b59d554dd594c8497d9cceefaf73d61",
  "form": "未知",
  "tags": [
    "06.唐代",
    "李白"
  ]
}