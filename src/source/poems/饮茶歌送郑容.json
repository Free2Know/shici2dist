{
  "_id": "db60f253c66347f2aad3ed1fc4ad606b",
  "name": "饮茶歌送郑容",
  "contents": [
    "丹丘羽人轻玉食，",
    "采茶饮之生羽翼。",
    "名藏仙府世空知，",
    "骨化云宫人不识。",
    "云山童子调金铛，",
    "楚人茶经虚得名。",
    "霜天半夜芳草折，",
    "烂漫缃花啜又生。",
    "赏君此茶祛我疾，",
    "使人胸中荡忧栗。",
    "日上香炉情未毕，",
    "醉踏虎溪云，",
    "高歌送君出。"
  ],
  "ptype": null,
  "poetName": "皎然",
  "poetId": "a5afe9c958b94f8fb0cef564a238e23e",
  "form": "未知",
  "tags": [
    "06.唐代",
    "皎然"
  ]
}