{
  "_id": "fccf754fff5145d9901ad54aa218db1a",
  "name": "戏作花卿歌",
  "contents": [
    "成都猛将有花卿，",
    "学语小儿知姓名。",
    "用如快鹘风火生，",
    "见贼唯多身始轻。",
    "绵州副使著柘黄，",
    "我卿扫除即日平。",
    "子章髑髅血模糊，",
    "手提掷还崔大夫。",
    "李侯重有此节度，",
    "人道我卿绝世无。",
    "既称绝世无，",
    "天子何不唤取守京都。"
  ],
  "ptype": null,
  "poetName": "杜甫",
  "poetId": "8d8a925e68914c4e93ba72c4de5b17cd",
  "form": "未知",
  "tags": [
    "06.唐代",
    "杜甫"
  ]
}