{
  "_id": "501ed63fcb654ef38e55e95657254734",
  "name": "八宝妆",
  "contents": [
    "望远秋平。",
    "初过雨、微茫水满烟汀。",
    "乱葓疏柳，",
    "犹带数点残萤。",
    "待月重帘谁共倚，",
    "信鸿断续两三声。",
    "夜如何，",
    "顿凉骤觉，",
    "纨扇无情。",
    "还思骖莺素约，",
    "念凤箫雁瑟，",
    "取次尘生。",
    "旧日潘郎，",
    "双鬓半已星星。",
    "琴心锦意暗懒，",
    "又争奈、西风吹恨醒。",
    "屏山冷，",
    "怕梦魂、飞度蓝桥不成。"
  ],
  "ptype": null,
  "poetName": "陈允平",
  "poetId": "365b34130a2c43d8afc5834c1566939f",
  "form": "词",
  "tags": [
    "07.宋代",
    "陈允平"
  ]
}