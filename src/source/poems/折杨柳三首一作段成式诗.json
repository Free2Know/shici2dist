{
  "_id": "f438a37b9f20499b87713d9f056810dd",
  "name": "折杨柳三首一作段成式诗",
  "contents": [
    "枝枝交影锁长门，",
    "嫩色曾沾雨露恩。",
    "凤辇不来春欲尽，",
    "空留莺语到黄昏。",
    "水殿年年占早芳，",
    "柔条风里御炉香。",
    "如今万乘多巡狩，",
    "辇路无阴绿草长。",
    "嫩叶初齐不耐寒，",
    "风和时拂玉栏干。",
    "征人去日曾攀折，",
    "泣雨伤春翠黛残。"
  ],
  "ptype": null,
  "poetName": "王贞白",
  "poetId": "a91d77ba2e2f457bbd9f206dacdf822a",
  "form": "词",
  "tags": [
    "06.唐代",
    "王贞白"
  ]
}