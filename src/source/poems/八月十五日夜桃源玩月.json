{
  "_id": "f58c67d29a19464498a7b60a52d45f6a",
  "name": "八月十五日夜桃源玩月",
  "contents": [
    "尘中见月心亦闲，",
    "况是清秋仙府间。",
    "凝光悠悠寒露坠，",
    "此时立在最高山。",
    "碧虚无云风不起，",
    "山上长松山下水。",
    "群动翛然一顾中，",
    "天高地平千万里。",
    "少君引我升玉坛，",
    "礼空遥请真仙官。",
    "云輧欲下星斗动，",
    "天乐一声肌骨寒。",
    "金霞昕昕渐东上，",
    "轮欹影促犹频望。",
    "绝景良时难再并，",
    "他年此日应惆怅。"
  ],
  "ptype": null,
  "poetName": "刘禹锡",
  "poetId": "f708c5d8cf5d4324bdc3a709ea718fd3",
  "form": "未知",
  "tags": [
    "06.唐代",
    "刘禹锡"
  ]
}