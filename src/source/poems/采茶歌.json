{
  "_id": "c526410969a840729975315eb77d54ef",
  "name": "采茶歌",
  "contents": [
    "天柱香芽露香发，",
    "烂研瑟瑟穿荻篾。",
    "太守怜才寄野人，",
    "山童碾破团团月。",
    "倚云便酌泉声煮，",
    "兽炭潜然虬珠吐。",
    "看著晴天早日明，",
    "鼎中飒飒筛风雨。",
    "老翠看尘下才熟，",
    "搅时绕箸天云绿，",
    "耽书病酒两多情，",
    "坐对闽瓯睡先足。",
    "洗我胸中幽思清，",
    "鬼神应愁歌欲成。"
  ],
  "ptype": null,
  "poetName": "秦韬玉",
  "poetId": "74f29fd5222242a2804f939099999abf",
  "form": "未知",
  "tags": [
    "06.唐代",
    "秦韬玉"
  ]
}