{
  "_id": "5f3385b6cb2d4508b9cb473461339a1c",
  "name": "婆罗门令",
  "contents": [
    "昨宵里、恁和衣睡。",
    "今宵里、又恁和衣睡。",
    "小饮归来，",
    "初更过、醺醺醉。",
    "中夜后、何事还惊起。",
    "霜天冷，",
    "风细细。",
    "触疏窗、闪闪灯摇曳。",
    "空床展转重追想，",
    "云雨梦、任欹枕难继。",
    "寸心万绪，",
    "咫尺千里。",
    "好景良天，",
    "彼此空有相怜意。",
    "未有相怜计。"
  ],
  "ptype": null,
  "poetName": "柳永",
  "poetId": "889bd809da9a4610a0341e8fc3644899",
  "form": "词",
  "tags": [
    "07.宋代",
    "柳永"
  ]
}