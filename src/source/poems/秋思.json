{
  "_id": "c28d99f944d84ea88a205c768fe13cc0",
  "name": "秋思",
  "contents": [
    "堆枕香鬟侧。",
    "骤夜声、偏称画屏秋色。",
    "风碎串珠，",
    "润侵歌板，",
    "愁压眉窄。",
    "动罗箑清商，",
    "寸心低诉叙怨抑。",
    "映梦窗，",
    "零乱碧。",
    "待涨绿春深，",
    "落花香泛，",
    "料有断红流处，",
    "暗题相忆。",
    "欢酌。",
    "檐花细滴。",
    "送故人、粉黛重饰。",
    "漏侵琼瑟。",
    "丁东敲断，",
    "弄晴月白。",
    "怕一曲、霓裳未终，",
    "催去骖凤翼。",
    "叹谢客、犹未识。",
    "漫瘦却东阳，",
    "灯前无梦到得。",
    "路隔重云雁北。"
  ],
  "ptype": null,
  "poetName": "吴文英",
  "poetId": "2a15cf97db5342529c01ef3cea62876c",
  "form": "未知",
  "tags": [
    "07.宋代",
    "吴文英"
  ]
}