{
  "_id": "9785d2e334514f5bba454ded897fb036",
  "name": "五年秋病后独宿香山寺三绝句",
  "contents": [
    "经年不到龙门寺，",
    "今夜何人知我情？",
    "还向畅师房里宿，",
    "新秋月色旧滩声。",
    "饮徒歌伴今何在，",
    "雨散云飞尽不回。",
    "从此香山风月夜，",
    "祗应长是一身来。",
    "石盆泉畔石楼头，",
    "十二年来昼夜游。",
    "更过今年年七十，",
    "假如无病亦宜休。"
  ],
  "ptype": null,
  "poetName": "白居易",
  "poetId": "61c661a769a04e409e99836b8f4a8f79",
  "form": "未知",
  "tags": [
    "06.唐代",
    "白居易"
  ]
}