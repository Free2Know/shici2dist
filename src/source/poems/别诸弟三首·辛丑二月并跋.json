{
  "_id": "3cee7dedec734f8381b24c837e3dbba6",
  "name": "别诸弟三首·辛丑二月并跋",
  "contents": [
    "梦魂常向故乡驰，",
    "始信人间苦别离。",
    "夜半倚床忆诸弟，",
    "残灯如豆月明时。",
    "日暮舟停老圃家，",
    "棘篱绕屋树交加。",
    "怅然回忆家乡乐，",
    "抱瓮何时更养花？",
    "春风容易送韶年，",
    "一棹烟波夜驶船。",
    "何事脊令偏傲我，",
    "时随帆顶过长天。"
  ],
  "ptype": null,
  "poetName": "鲁迅",
  "poetId": "003c5bb6dbe14489aca0075fbcd4ab5e",
  "form": "未知",
  "tags": [
    "11.近现代",
    "鲁迅"
  ]
}