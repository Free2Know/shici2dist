{
  "_id": "07752772a5484bb58095cdfae2a4644e",
  "name": "癸丑年下第献新先辈",
  "contents": [
    "五更残月省墙边，",
    "绛旆蜺旌卓晓烟。",
    "千炬火中莺出谷，",
    "一声钟后鹤冲天。",
    "皆乘骏马先归去，",
    "独被羸童笑晚眠。",
    "对酒暂时情豁尔，",
    "见花依旧涕潸然。",
    "未酬阚泽佣书债，",
    "犹欠君平卖卜钱。",
    "何事欲休休不得，",
    "来年公道似今年。"
  ],
  "ptype": null,
  "poetName": "韦庄",
  "poetId": "73c980ef1fac470ea54eac39c66f7e4e",
  "form": "未知",
  "tags": [
    "06.唐代",
    "韦庄"
  ]
}