{
  "_id": "80623060d9b540ddb89a1dec59d7076c",
  "name": "乐府杂词三首",
  "contents": [
    "紫禁梨花飞雪毛，",
    "春风丝管翠楼高。",
    "城里万家闻不见，",
    "君王试舞郑樱桃。",
    "蝉鬓红冠粉黛轻，",
    "云和新教羽衣成。",
    "月光如雪金阶上，",
    "迸却颇梨义甲声。",
    "不耐檐前红槿枝，",
    "薄妆春寝觉仍迟。",
    "梦中无限风流事，",
    "夫婿多情亦未知。"
  ],
  "ptype": null,
  "poetName": "刘言史",
  "poetId": "59d95e0d5d8847fd8536f2925dd9b0f8",
  "form": "未知",
  "tags": [
    "06.唐代",
    "刘言史"
  ]
}