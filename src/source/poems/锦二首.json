{
  "_id": "79aea637b06c43eca3aecb6218159145",
  "name": "锦二首",
  "contents": [
    "布素豪家定不看，",
    "若无文彩入时难。",
    "红迷天子帆边日，",
    "紫夺星郎帐外兰。",
    "春水濯来云雁活，",
    "夜机挑处雨灯寒。",
    "舞衣转转求新样，",
    "不问流离桑柘残。",
    "文君手里曙霞生，",
    "美号仍闻借蜀城。",
    "夺得始知袍更贵，",
    "著归方觉昼偏荣。",
    "宫花颜色开时丽，",
    "池雁毛衣浴后明。",
    "礼部郎官人所重，",
    "省中别占好窠名。"
  ],
  "ptype": null,
  "poetName": "郑谷",
  "poetId": "87cb83f765db4575a2bdcb67a72bc6d7",
  "form": "未知",
  "tags": [
    "06.唐代",
    "郑谷"
  ]
}