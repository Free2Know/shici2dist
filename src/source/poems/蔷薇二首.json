{
  "_id": "12b5e617eadd444389bf8579c318219c",
  "name": "蔷薇二首",
  "contents": [
    "万蕊争开照槛光，",
    "诗家何物可相方。",
    "锦江风撼云霞碎，",
    "仙子衣飘黼黻香。",
    "裛露早英浓压架，",
    "背人狂蔓暗穿墙。",
    "彩笺蛮榼旬休日，",
    "欲召亲宾看一场。",
    "拂檐拖地对前墀，",
    "蝶影蜂声烂熳时。",
    "万倍馨香胜玉蕊，",
    "一生颜色笑西施。",
    "忘归醉客临高架，",
    "恃宠佳人索好枝。",
    "将并舞腰谁得及，",
    "惹衣伤手尽从伊。"
  ],
  "ptype": null,
  "poetName": "李建勋",
  "poetId": "e5f97974490b4ffcafb9d8eb5be007f3",
  "form": "未知",
  "tags": [
    "06.唐代",
    "李建勋"
  ]
}