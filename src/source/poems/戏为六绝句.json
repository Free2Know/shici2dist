{
  "_id": "d29767a16d054c6da49bcef16957bc2f",
  "name": "戏为六绝句",
  "contents": [
    "庾信文章老更成，",
    "凌云健笔意纵横。",
    "今人嗤点流传赋，",
    "不觉前贤畏后生。",
    "杨王卢骆当时体，",
    "轻薄为文哂未休。",
    "尔曹身与名俱灭，",
    "不废江河万古流。",
    "纵使卢王操翰墨，",
    "劣于汉魏近风骚。",
    "龙文虎脊皆君驭，",
    "历块过都见尔曹。",
    "才力应难夸数公，",
    "凡今谁是出群雄。",
    "或看翡翠兰苕上，",
    "未掣鲸鱼碧海中。",
    "不薄今人爱古人，",
    "清词丽句必为邻。",
    "窃攀屈宋宜方驾，",
    "恐与齐梁作后尘。",
    "未及前贤更勿疑，",
    "递相祖述复先谁。",
    "别裁伪体亲风雅，",
    "转益多师是汝师。"
  ],
  "ptype": null,
  "poetName": "杜甫",
  "poetId": "8d8a925e68914c4e93ba72c4de5b17cd",
  "form": "未知",
  "tags": [
    "06.唐代",
    "杜甫"
  ]
}