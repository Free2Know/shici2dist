{
  "_id": "ca69c2fc78b84e67bf5ede9f804e5994",
  "name": "和寿中丞伤猿",
  "contents": [
    "遗挂朱栏锁半寻，",
    "清声难买恨黄金。",
    "悬崖接果今何在，",
    "浅井窥星影已沉。",
    "归宅叶铺曾睡石，",
    "入朝灯照旧啼林。",
    "小山罢绕随湘客，",
    "高树休升对岳禽。",
    "天竺省怜伤倍切，",
    "亲知宽和思难任。",
    "相门恩重无由报，",
    "竟托仙郎日夜吟。"
  ],
  "ptype": null,
  "poetName": "李洞",
  "poetId": "4eeec622c9a342139df6f02d3b9f134b",
  "form": "未知",
  "tags": [
    "06.唐代",
    "李洞"
  ]
}