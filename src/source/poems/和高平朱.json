{
  "_id": "661263785c7a444882cf1396d5cc5d20",
  "name": "和高平朱",
  "contents": [
    "髯参军，",
    "髯参军，",
    "身为北州吏，",
    "心寄东山云。",
    "坐见萋萋芳草绿。",
    "遥思往日晴江曲。",
    "刺船频向剡中回，",
    "捧被曾过越人宿。",
    "花里莺啼白日高，",
    "春楼把酒送车螯。",
    "狂歌好爱陶彭泽，",
    "佳句唯称谢法曹。",
    "平生乐事多如此，",
    "忍为浮名隔千里。",
    "一雁南飞动客心，",
    "思归何待秋风起。"
  ],
  "ptype": null,
  "poetName": "韩翃",
  "poetId": "135a4148450d4726a0b138479ebc3f64",
  "form": "未知",
  "tags": [
    "06.唐代",
    "韩翃"
  ]
}