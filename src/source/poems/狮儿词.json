{
  "_id": "1c4dd88590de458bbc0163dc68a19dd4",
  "name": "狮儿词",
  "contents": [
    "含香弄粉，",
    "便句引、游骑寻芳，",
    "城南城北。",
    "别有西村、断港冰澌微绿。",
    "孤山路熟。",
    "伴老鹤、晚先寻宿。",
    "怕冻损、三花两蕊，",
    "寒泉幽谷。",
    "几番花阴濯足。",
    "记归来醉卧，",
    "雪深平屋。",
    "春梦无凭，",
    "鬓底闹蛾争扑。",
    "不如图画，",
    "相对展、官奴风竹。",
    "烧黄独。",
    "自听瓶笙调曲。"
  ],
  "ptype": null,
  "poetName": "张雨",
  "poetId": "6130b2712740415eb12fc919664ba4ad",
  "form": "未知",
  "tags": [
    "08.元代",
    "张雨"
  ]
}