{
  "_id": "a30d31bd6f8e4117a4d93733cf1569e6",
  "name": "朝元引四首",
  "contents": [
    "帝烛荧煌下九天，",
    "蓬莱宫晓玉炉烟。",
    "无央鸾凤随金母，",
    "来贺熏风一万年。",
    "正殿云开露冕旒，",
    "下方珠翠压鳌头。",
    "天鸡唱罢南山晓，",
    "春色光辉十二楼。",
    "万宇灵祥拥帝居，",
    "东华元老荐屠苏。",
    "龙池遥望非烟拜，",
    "五色曈曨在玉壶。",
    "宝祚河宫一向清，",
    "龟鱼天篆益分明。",
    "近臣谁献登封草，",
    "五岳齐呼万岁声。"
  ],
  "ptype": null,
  "poetName": "陈陶",
  "poetId": "ef39201e27bb4bc5ac905fba9fe1fb60",
  "form": "未知",
  "tags": [
    "06.唐代",
    "陈陶"
  ]
}