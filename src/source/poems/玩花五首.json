{
  "_id": "152593ff982e4801bd004544eab073bc",
  "name": "玩花五首",
  "contents": [
    "一树梨花春向暮，",
    "雪枝残处怨风来。",
    "明朝渐校无多去，",
    "看到黄昏不欲回。",
    "麹尘溪上素红枝，",
    "影在溪流半落时。",
    "时人自惜花肠断，",
    "春风却是等闲吹。",
    "朱霞焰焰山枝动，",
    "绿野声声杜宇来。",
    "谁为蜀王身作鸟，",
    "自啼还自有花开。",
    "谁家踯躅青林里，",
    "半见殷花焰焰枝。",
    "忆得倡楼人送客，",
    "深红衫子影门时。",
    "花到蔷薇明艳绝，",
    "燕支颗破麦风秋。",
    "一番弄色一番退，",
    "小妇轻妆大妇愁。"
  ],
  "ptype": null,
  "poetName": "徐凝",
  "poetId": "4db8bbdbaf6746f2b49e636dabc2a90e",
  "form": "未知",
  "tags": [
    "06.唐代",
    "徐凝"
  ]
}