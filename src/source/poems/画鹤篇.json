{
  "_id": "29b4e0f47ff0448cb49322bff06fb99e",
  "name": "画鹤篇",
  "contents": [
    "点素凝姿任画工，",
    "霜毛玉羽照帘栊。",
    "借问飞鸣华表上，",
    "何如粉缋彩屏中。",
    "文昌宫近芙蓉阙，",
    "兰室絪缊香且结。",
    "炉气朝成缑岭云，",
    "银灯夜作华亭月。",
    "日暖花明梁燕归，",
    "应惊片雪在仙闱。",
    "主人顾盼千金重，",
    "谁肯裴回五里飞。"
  ],
  "ptype": null,
  "poetName": "钱起",
  "poetId": "a0ef0c5bc91742a1842f4e8974008f2f",
  "form": "未知",
  "tags": [
    "06.唐代",
    "钱起"
  ]
}