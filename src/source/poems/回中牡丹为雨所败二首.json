{
  "_id": "b72c890d6ac943029699b3e1186d3ad6",
  "name": "回中牡丹为雨所败二首",
  "contents": [
    "下苑他年未可追，",
    "西州今日忽相期。",
    "水亭暮雨寒犹在，",
    "罗荐春香暖不知。",
    "舞蝶殷勤收落蕊，",
    "佳人惆怅卧遥帷。",
    "章台街里芳菲伴，",
    "且问宫腰损几枝。",
    "浪笑榴花不及春，",
    "先期零落更愁人。",
    "玉盘迸泪伤心数，",
    "锦瑟惊弦破梦频。",
    "万里重阴非旧圃，",
    "一年生意属流尘。",
    "前溪舞罢君回顾，",
    "并觉今朝粉态新。"
  ],
  "ptype": null,
  "poetName": "李商隐",
  "poetId": "2771bb31ded849bdac8207fbb5785a3a",
  "form": "未知",
  "tags": [
    "06.唐代",
    "李商隐"
  ]
}