{
  "_id": "846da98f7040462cb028b79d0e858063",
  "name": "赋得吴王送女潮歌，送李判官之……",
  "contents": [
    "见说吴王送女时，",
    "行宫直到荆溪口。",
    "溪上千年送女潮，",
    "为感吴王至今有。",
    "乃知昔人由志诚，",
    "流水无情翻有情。",
    "平波忽起二三尺，",
    "此上疑与神仙宅。",
    "今人犹望荆之湄，",
    "长令望者增所思。",
    "吴王已殁女不返，",
    "潮水无情那有期。",
    "溪草何草号帝女，",
    "溪竹何竹号湘妃。",
    "灵涛旦暮自堪伤，",
    "的烁婵娟又争发。",
    "客归千里自兹始，",
    "览古高歌感行子。",
    "不知别后相见期，",
    "君意何如此潮水。"
  ],
  "ptype": null,
  "poetName": "皎然",
  "poetId": "a5afe9c958b94f8fb0cef564a238e23e",
  "form": "未知",
  "tags": [
    "06.唐代",
    "皎然"
  ]
}