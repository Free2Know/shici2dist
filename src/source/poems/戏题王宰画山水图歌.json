{
  "_id": "cf116ad82e894d5b89e5037a445a6305",
  "name": "戏题王宰画山水图歌",
  "contents": [
    "十日画一水，",
    "五日画一石。",
    "能事不受相促迫，",
    "王宰始肯留真迹。",
    "壮哉昆仑方壶图，",
    "挂君高堂之素壁。",
    "巴陵洞庭日本东，",
    "赤岸水与银河通，",
    "中有云气随飞龙。",
    "舟人渔子入浦溆，",
    "山木尽亚洪涛风。",
    "尤工远势古莫比，",
    "咫尺应须论万里。",
    "焉得并州快剪刀，",
    "翦取吴松半江水。"
  ],
  "ptype": null,
  "poetName": "杜甫",
  "poetId": "8d8a925e68914c4e93ba72c4de5b17cd",
  "form": "未知",
  "tags": [
    "06.唐代",
    "杜甫"
  ]
}