{
  "_id": "406710088fe849b790c35ff43094e864",
  "name": "寄永平友人",
  "contents": [
    "故人千里隔天涯，",
    "几度临风动远思。",
    "贾谊上书曾伏阙，",
    "仲舒陈策欲匡时。",
    "高风落落谁同调，",
    "往事悠悠我独悲。",
    "何日归来话畴昔，",
    "一樽重叙旧襟期。",
    "朔风猎猎惨寒沙，",
    "关月寥寥咽暮笳。",
    "放逐一心终去国，",
    "驱驰千里未还家。",
    "青蝇点玉原非病，",
    "沧海遗珠世所嗟。",
    "直道未容淹屈久，",
    "暂劳踪迹寄天涯。"
  ],
  "ptype": null,
  "poetName": "牟融",
  "poetId": "c7c382370cae463d85c0f92832b7b23d",
  "form": "未知",
  "tags": [
    "06.唐代",
    "牟融"
  ]
}