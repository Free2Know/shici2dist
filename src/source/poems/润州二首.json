{
  "_id": "aba6a148cef34127a803eaf20d4ed79e",
  "name": "润州二首",
  "contents": [
    "句吴亭东千里秋，",
    "放歌曾作昔年游。",
    "青苔寺里无马迹，",
    "绿水桥边多酒楼。",
    "大抵南朝皆旷达，",
    "可怜东晋最风流。",
    "月明更想桓伊在，",
    "一笛闻吹《出塞》愁。",
    "谢眺诗中佳丽地，",
    "夫差传里水犀军。",
    "城高铁瓮横强弩，",
    "柳暗朱楼多梦云。",
    "[润州城，",
    "孙权筑，",
    "号为铁瓮。",
    "]画角爱飘江北去，",
    "钓歌长向月中闻。",
    "扬州尘土试回首，",
    "不惜千金借与君。"
  ],
  "ptype": null,
  "poetName": "杜牧",
  "poetId": "372769721d354f479c45de7931dd507c",
  "form": "未知",
  "tags": [
    "06.唐代",
    "杜牧"
  ]
}