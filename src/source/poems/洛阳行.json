{
  "_id": "2e739c284ee5406ab46f1b1836514791",
  "name": "洛阳行",
  "contents": [
    "洛阳宫阙当中州，",
    "城上峨峨十二楼。",
    "翠华西去几时返，",
    "枭巢乳鸟藏蛰燕。",
    "御门空锁五十年，",
    "税彼农夫修玉殿。",
    "六街朝暮鼓冬冬，",
    "禁兵持戟守空宫。",
    "百官月月拜章表，",
    "驿使相续长安道。",
    "上阳宫树黄复绿，",
    "野豺入苑食麋鹿。",
    "陌上老翁双泪垂，",
    "共说武皇巡幸时。"
  ],
  "ptype": null,
  "poetName": "张籍",
  "poetId": "0810aa6ff9a34a96aba9c12caed115ae",
  "form": "未知",
  "tags": [
    "06.唐代",
    "张籍"
  ]
}