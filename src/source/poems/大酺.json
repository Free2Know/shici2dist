{
  "_id": "d31762c950a648e0a5aa12dce6d80f09",
  "name": "大酺",
  "contents": [
    "唱古荼，",
    "新荷叶，",
    "谁向重帘深处。",
    "东风三十六，",
    "向园林都过，",
    "馀寒犹妒。",
    "公子狐裘，",
    "佳人翠袖，",
    "怎见此时情否。",
    "天上知音杳，",
    "怪参差律吕，",
    "世间多误。",
    "记画扇题诗，",
    "单衣试酒，",
    "梦归泥絮。",
    "嗟春如逆旅。",
    "送无路、远涉前无渡。",
    "回首住、凌波亭馆，",
    "待月楼台，",
    "满身花气凝香雾。",
    "度入南薰去。",
    "留燕伴、不教迟暮。",
    "但一点、芳心苦。",
    "生怕摇落，",
    "分付荷房收贮。",
    "晚妆又随过雨。"
  ],
  "ptype": null,
  "poetName": "颜奎",
  "poetId": "eb5c70aff26e4d9ebae18ace58959411",
  "form": "词",
  "tags": [
    "07.宋代",
    "颜奎"
  ]
}