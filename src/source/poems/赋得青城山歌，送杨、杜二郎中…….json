{
  "_id": "848696755ee742ac89108a7cf32ec951",
  "name": "赋得青城山歌，送杨、杜二郎中……",
  "contents": [
    "蜀山西南千万重，",
    "仙经最说青城峰。",
    "青城嶔岑倚空碧，",
    "远压峨嵋吞剑壁。",
    "锦屏云起易成霞，",
    "玉洞花明不知夕。",
    "星台二妙逐王师，",
    "阮瑀军书王粲诗。",
    "日落猿声连玉笛，",
    "晴来山翠傍旌旗。",
    "绿萝春月营门近，",
    "知君对酒遥相思。"
  ],
  "ptype": null,
  "poetName": "钱起",
  "poetId": "a0ef0c5bc91742a1842f4e8974008f2f",
  "form": "未知",
  "tags": [
    "06.唐代",
    "钱起"
  ]
}