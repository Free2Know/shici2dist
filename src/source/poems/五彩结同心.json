{
  "_id": "cdd734da92f544dc8e82e7cdc2c8edc4",
  "name": "五彩结同心",
  "contents": [
    "人间尘断，",
    "雨处风回，",
    "凉波自泛仙槎。",
    "非郭还非野，",
    "闲莺燕、时傍笑语清佳。",
    "铜壶花漏长如线，",
    "金铺碎、香暖檐牙。",
    "谁知道、东园五亩，",
    "种成国艳天葩。",
    "主人汉家龙种，",
    "正翩翩迥立，",
    "雪纻乌纱。",
    "歌舞承平旧，",
    "围红袖、诗兴自写春华。",
    "未知三斗朝天去，",
    "定何似、鸿宝丹砂。",
    "且一醉、朱颜相庆，",
    "共看玉井浮花。"
  ],
  "ptype": null,
  "poetName": "赵彦端",
  "poetId": "9300fa59fbd74fe588ccbd847378fb59",
  "form": "未知",
  "tags": [
    "07.宋代",
    "赵彦端"
  ]
}