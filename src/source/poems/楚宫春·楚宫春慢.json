{
  "_id": "3846d40f1d584f82abc7b0a83e0fd34d",
  "name": "楚宫春·楚宫春慢",
  "contents": [
    "香迎晓白。",
    "看烟佩霞绡，",
    "弄妆金谷。",
    "倦倚画阑，",
    "无语情深娇足。",
    "云拥瑶房翠暖，",
    "绣帐卷、东风倾国。",
    "半捻愁红，",
    "念旧游、凝伫兰翘，",
    "瑞鸾低舞庭绿。",
    "犹想沈香亭北。",
    "人醉里，",
    "芳笔曾题新曲。",
    "自翦露痕，",
    "移取春归华屋。",
    "丝障银屏静掩，",
    "悄未许、莺窥蝶宿。",
    "绛蜡良宵，",
    "酒半阑、重绕鸳机，",
    "醉靥争妍红玉。"
  ],
  "ptype": null,
  "poetName": "周密",
  "poetId": "49116512f18f4779a18a343116c32359",
  "form": "未知",
  "tags": [
    "07.宋代",
    "周密"
  ]
}