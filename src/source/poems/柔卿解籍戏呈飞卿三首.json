{
  "_id": "23eb2cc221f540efaf420a880722ee50",
  "name": "柔卿解籍戏呈飞卿三首",
  "contents": [
    "长担犊车初入门，",
    "金牙新酝盈深樽。",
    "良人为渍木瓜粉，",
    "遮却红腮交午痕。",
    "最宜全幅碧鲛绡，",
    "自襞春罗等舞腰。",
    "未有长钱求邺锦，",
    "且令裁取一团娇。",
    "出意挑鬟一尺长，",
    "金为钿鸟簇钗梁。",
    "郁金种得花茸细，",
    "添入春衫领里香。"
  ],
  "ptype": null,
  "poetName": "段成式",
  "poetId": "217ac612d4c24cad919261ba5c46d6e3",
  "form": "未知",
  "tags": [
    "06.唐代",
    "段成式"
  ]
}