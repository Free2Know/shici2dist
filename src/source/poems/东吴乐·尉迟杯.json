{
  "_id": "82f355ffc8c841b4a527ec25938825d1",
  "name": "东吴乐·尉迟杯",
  "contents": [
    "胜游地。",
    "信东吴绝景饶佳丽。",
    "平湖底，",
    "见层岚，",
    "凉月下，",
    "闻清吹。",
    "人如秾李。",
    "泛金袂、香润苹风起。",
    "喜凌波、素袜逢迎，",
    "领略当歌深意。",
    "鄂君被。",
    "双鸳绮。",
    "垂杨阴，",
    "夷犹画舲相舣。",
    "宝瑟弦调，",
    "明珠佩委。",
    "回首碧云千里。",
    "归鸿後、芳音难寄。",
    "念怀县、青鬓今无几。",
    "枉分将、镜里华年，",
    "付与楼前流水。"
  ],
  "ptype": null,
  "poetName": "贺铸",
  "poetId": "c0346819797e43269e75032787cfa8e1",
  "form": "未知",
  "tags": [
    "07.宋代",
    "贺铸"
  ]
}