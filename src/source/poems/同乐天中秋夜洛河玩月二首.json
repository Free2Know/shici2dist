{
  "_id": "c2edbdd4582f40a29568afb4f02398e4",
  "name": "同乐天中秋夜洛河玩月二首",
  "contents": [
    "清洛半秋悬璧月，",
    "彩船当夕泛银河。",
    "苍龙颔底珠皆没，",
    "白帝心边镜乍磨。",
    "海上几时霜雪积，",
    "人间此夜管弦多。",
    "须知天地为炉意，",
    "尽取黄金铸作波。",
    "不热不寒三五夕，",
    "晴川明月正相临。",
    "千珠竞没苍龙颔，",
    "一镜高悬白帝心。",
    "几处凄凉缘地远，",
    "有时惆怅值云阴。",
    "如何清洛如清昼，",
    "共见初升又见沈。"
  ],
  "ptype": null,
  "poetName": "裴夷直",
  "poetId": "9dece1e119d44626be1dc73eb38f2edf",
  "form": "未知",
  "tags": [
    "06.唐代",
    "裴夷直"
  ]
}