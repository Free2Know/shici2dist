{
  "_id": "c7ce6ac6f8514283985a61ef700e0dd2",
  "name": "村行遇猎",
  "contents": [
    "猎师纷纷走榛莽，",
    "女亦相随把弓矢。",
    "南北东西尽杀心，",
    "断烧残云在围里。",
    "鹘拂荒田兔成血，",
    "竿打黄茅雉惊起。",
    "伤嗟个辈亦是人，",
    "一生将此关身己。",
    "我闻天地之大德曰生，",
    "又闻万事皆天意，",
    "何遣此人又如此。",
    "犹更愿天公一丈雪，",
    "深山麋鹿尽冻死。"
  ],
  "ptype": null,
  "poetName": "贯休",
  "poetId": "35ef826ebca24b318ada7e612c75eda6",
  "form": "未知",
  "tags": [
    "06.唐代",
    "贯休"
  ]
}