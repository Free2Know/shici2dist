{
  "_id": "b301622ff06444e2b42d81b0937fe5b0",
  "name": "宣州谢眺楼饯别校书叔云",
  "contents": [
    "弃我去者，",
    "昨日之日不可留。",
    "乱我心者，",
    "今日之日多烦忧。",
    "长风万里送秋雁，",
    "对此可以酣高楼。",
    "蓬莱文章建安骨，",
    "中间小谢又清发。",
    "俱怀逸兴壮思飞，",
    "欲上青天览明月。",
    "抽刀断水水更流，",
    "举杯销愁愁更愁。",
    "人生在世不称意，",
    "明朝散发弄扁舟。"
  ],
  "ptype": null,
  "poetName": "李白",
  "poetId": "1b59d554dd594c8497d9cceefaf73d61",
  "form": "七律",
  "tags": [
    "06.唐代",
    "李白"
  ]
}