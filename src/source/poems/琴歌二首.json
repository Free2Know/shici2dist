{
  "_id": "3f6e051e27c341ea96233c243d89b691",
  "name": "琴歌二首",
  "contents": [
    "凤兮凤兮归故乡，",
    "遨游四海求其皇。",
    "时未遇兮无所将，",
    "何悟今兮升斯堂！",
    "有艳淑女在闺房，",
    "室迩人遐毒我肠。",
    "何缘交颈为鸳鸯，",
    "胡颉颃兮共翱翔！",
    "皇兮皇兮从我栖，",
    "得托孳尾永为妃。",
    "交情通意心和谐，",
    "中夜相从知者谁？",
    "双翼俱起翻高飞，",
    "无感我思使余悲。"
  ],
  "ptype": null,
  "poetName": "司马相如",
  "poetId": "a5fee6ac93d6471ea1729d245ac9bb50",
  "form": "未知",
  "tags": [
    "02.汉代",
    "司马相如"
  ]
}