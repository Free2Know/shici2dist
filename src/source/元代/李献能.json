{
  "_id": "cea1b96b7a6a481996c91e84bba02414",
  "Name": "李献能",
  "Description": "",
  "Dynasty": "元代",
  "Birth": "",
  "Death": "",
  "Poems": [
    {
      "_id": null,
      "Name": "春草碧",
      "PoetId": "cea1b96b7a6a481996c91e84bba02414",
      "PoetName": "李献能",
      "Form": "词",
      "Tags": [
        "元代",
        "李献能"
      ],
      "Contents": [
        "紫箫吹破黄州月。",
        "簌簌小梅花，",
        "飘香雪。",
        "寂寞花底风鬟，",
        "颜色如花、命如叶。",
        "千里В兵尘、凌波袜。",
        "心事鉴影鸾孤，",
        "筝弦雁绝。",
        "旧时雪堂人，",
        "今华发。",
        "断肠金缕新声，",
        "杯深不觉琉璃滑。",
        "醉梦绕南云，",
        "花上蝶。"
      ]
    },
    {
      "_id": null,
      "Name": "江梅引",
      "PoetId": "cea1b96b7a6a481996c91e84bba02414",
      "PoetName": "李献能",
      "Form": "词",
      "Tags": [
        "元代",
        "李献能"
      ],
      "Contents": [
        "汉宫娇额倦涂黄。",
        "试新妆。",
        "立昭阳。",
        "萼绿仙姿，",
        "高髻碧罗裳。",
        "翠袖卷纱闲倚竹，",
        "暝云合，",
        "琼枝荐暮凉。",
        "璧月浮香。",
        "摇玉浪，",
        "拂春帘，",
        "莹绮窗。",
        "冰肌夜冷滑，",
        "无粟影，",
        "转斜廊。",
        "冉冉孤鸿，",
        "烟水渺三湘。",
        "青鸟不来天也老，",
        "断魂些，",
        "清霜静楚江。"
      ]
    },
    {
      "_id": null,
      "Name": "浣溪沙",
      "PoetId": "cea1b96b7a6a481996c91e84bba02414",
      "PoetName": "李献能",
      "Form": "五律",
      "Tags": [
        "元代",
        "李献能"
      ],
      "Contents": [
        "垂柳阴阴水拍堤。",
        "欲穷远目望远迷。",
        "平芜尽处暮天低。",
        "万里中原犹北顾，",
        "十年长路却西归。",
        "倚楼怀抱有谁知。"
      ]
    }
  ]
}