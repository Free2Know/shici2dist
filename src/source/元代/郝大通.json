{
  "_id": "7ad7b9570a56497eb40a0fd4d993c2f6",
  "Name": "郝大通",
  "Description": "",
  "Dynasty": "元代",
  "Birth": "",
  "Death": "",
  "Poems": [
    {
      "_id": null,
      "Name": "南柯子",
      "PoetId": "7ad7b9570a56497eb40a0fd4d993c2f6",
      "PoetName": "郝大通",
      "Form": "词",
      "Tags": [
        "元代",
        "郝大通"
      ],
      "Contents": [
        "地肺重阳子，",
        "昆仑太古仙。",
        "二人结约未生前。",
        "托居凡世，",
        "飞下大罗天。",
        "共阐玄元教，",
        "行藏度有缘。",
        "奈何不悟似流泉。",
        "别后相逢，",
        "再约一千年。"
      ]
    },
    {
      "_id": null,
      "Name": "无俗念",
      "PoetId": "7ad7b9570a56497eb40a0fd4d993c2f6",
      "PoetName": "郝大通",
      "Form": "词",
      "Tags": [
        "元代",
        "郝大通"
      ],
      "Contents": [
        "十年学道，",
        "遇明师、指破神仙真诀。",
        "一句便知天外事，",
        "万载千年疑绝。",
        "见色明心，",
        "闻声悟道，",
        "此理难言说。",
        "玄关斡运，",
        "心生无限欢悦。",
        "放开匝地清风，",
        "迷云散尽，",
        "露出青霄月。",
        "万里乾坤明似水，",
        "一色寒光皎洁。",
        "玉户推开，",
        "珠帘高卷，",
        "坐对千岩雪。",
        "人牛不见，",
        "悟个不生不灭。"
      ]
    }
  ]
}