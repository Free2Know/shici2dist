{
  "_id": "ba9eeba8dd5a4784abbc2ed151f36b96",
  "Name": "钱应庚",
  "Description": "",
  "Dynasty": "元代",
  "Birth": "",
  "Death": "",
  "Poems": [
    {
      "_id": null,
      "Name": "八声甘州",
      "PoetId": "ba9eeba8dd5a4784abbc2ed151f36b96",
      "PoetName": "钱应庚",
      "Form": "词",
      "Tags": [
        "元代",
        "钱应庚"
      ],
      "Contents": [
        "折阑难寄远，",
        "渺汀蒲，",
        "烟思共依依。",
        "甚檐花听断，",
        "骚章歌罢，",
        "此意谁知。",
        "满眼孤村流水，",
        "肠断去年时。",
        "过了端阳日，",
        "重问归期。",
        "同是天涯羁旅，",
        "叹湘灵鼓瑟，",
        "笑我全非。",
        "九江风雨外，",
        "有客淡忘归。",
        "正目渺、骞情愁予，",
        "又吴潮、吹上竹枝词。",
        "西窗夜，",
        "待剪灯深坐，",
        "却话相思。"
      ]
    },
    {
      "_id": null,
      "Name": "台城路",
      "PoetId": "ba9eeba8dd5a4784abbc2ed151f36b96",
      "PoetName": "钱应庚",
      "Form": "词",
      "Tags": [
        "元代",
        "钱应庚"
      ],
      "Contents": [
        "一庭芳草闲春书，",
        "疏疏弄帘花影。",
        "鼓子风喧，",
        "苔痕雨润，",
        "还听蛙声鸣井。",
        "沉吟坐暝。",
        "正绮席杯空，",
        "蕙炉烟冷。",
        "老去无情，",
        "好春不减旧芳景。",
        "天涯谁念倦旅，",
        "闭门风雨意，",
        "独自禁领。",
        "南浦歌长，",
        "西堂梦远，",
        "往事不堪追省。",
        "沧浪望迥。",
        "记那日归舟，",
        "此怀犹骋。",
        "莫倚危楼，",
        "乱红愁万顷。"
      ]
    },
    {
      "_id": null,
      "Name": "春草碧",
      "PoetId": "ba9eeba8dd5a4784abbc2ed151f36b96",
      "PoetName": "钱应庚",
      "Form": "词",
      "Tags": [
        "元代",
        "钱应庚"
      ],
      "Contents": [
        "故人胸次藏三略。",
        "鸥鹭小溪边，",
        "重寻约。",
        "千门兵火萧条，",
        "回首华亭有归鹤。",
        "城郭是耶非，",
        "伤前昨。",
        "相逢谩说新诗，",
        "多君郢削。",
        "随分一枝安，",
        "甘依泊。",
        "书囊再睹雄文，",
        "帷幄忠言似良药。",
        "携手问何时，",
        "承平乐。"
      ]
    },
    {
      "_id": null,
      "Name": "西江月",
      "PoetId": "ba9eeba8dd5a4784abbc2ed151f36b96",
      "PoetName": "钱应庚",
      "Form": "词",
      "Tags": [
        "元代",
        "钱应庚"
      ],
      "Contents": [
        "往事俄惊如梦，",
        "白头追感前时。",
        "半生辛苦为吟诗。",
        "词笔轮君工致。",
        "世变俱成老大，",
        "年来更觉衰迟。",
        "通家欲结岁寒期。",
        "未必天工无意。"
      ]
    },
    {
      "_id": null,
      "Name": "隔浦莲",
      "PoetId": "ba9eeba8dd5a4784abbc2ed151f36b96",
      "PoetName": "钱应庚",
      "Form": "未知",
      "Tags": [
        "元代",
        "钱应庚"
      ],
      "Contents": [
        "绯榴开满露井。",
        "竹映琅＊莹。",
        "幔卷方池雨，",
        "微微落飞檐影。",
        "荷盖擎万柄。",
        "明妆靓。",
        "浪破鱼吹镜。",
        "翠禽并。",
        "梅风乍起，",
        "桃笙微带新润。",
        "潇湘旧梦，",
        "唤我绿蓑归兴。",
        "凭遍阑干暗自省。",
        "人静。",
        "夕阳移下清景。"
      ]
    }
  ]
}