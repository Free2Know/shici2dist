{
  "_id": "f559f857ed394ea884ed6ed23fcbb6f1",
  "Name": "刘云震",
  "Description": "",
  "Dynasty": "元代",
  "Birth": "",
  "Death": "",
  "Poems": [
    {
      "_id": null,
      "Name": "太常引",
      "PoetId": "f559f857ed394ea884ed6ed23fcbb6f1",
      "PoetName": "刘云震",
      "Form": "词",
      "Tags": [
        "元代",
        "刘云震"
      ],
      "Contents": [
        "耽耽九虎隔重关。",
        "到天上，",
        "却空还。",
        "回首谢尘寰。",
        "问今日、谁人姓韩。",
        "瓜田蔬圃，",
        "竹溪松径，",
        "何地不堪闲。",
        "且莫问长安。",
        "比蜀都、原来更难。"
      ]
    },
    {
      "_id": null,
      "Name": "念奴娇",
      "PoetId": "f559f857ed394ea884ed6ed23fcbb6f1",
      "PoetName": "刘云震",
      "Form": "词",
      "Tags": [
        "元代",
        "刘云震"
      ],
      "Contents": [
        "景龙天气，",
        "正余料峭，",
        "□□帘幕。",
        "万斛金莲光不夜，",
        "香满云间楼阁。",
        "金钉频敲，",
        "绿帘高揭，",
        "应为黄昏约。",
        "霜娥无恙，",
        "唤人依旧飘泊。",
        "却恨鸟兔无情，",
        "把人青鬓，",
        "白恁星星却。",
        "千古繁华行乐地，",
        "谁笑谁歌谁酌。",
        "北海尊，",
        "东山丝竹，",
        "梦里扬州鹤。",
        "客窗无寐，",
        "故人谁念萧索。"
      ]
    },
    {
      "_id": null,
      "Name": "浣溪沙",
      "PoetId": "f559f857ed394ea884ed6ed23fcbb6f1",
      "PoetName": "刘云震",
      "Form": "五律",
      "Tags": [
        "元代",
        "刘云震"
      ],
      "Contents": [
        "粉署含香旧有名。",
        "庖刀试手便峥嵘。",
        "并州人物未飘零。",
        "父老共传新政好，",
        "儿童都道长官清。",
        "十分和气满春城。"
      ]
    }
  ]
}