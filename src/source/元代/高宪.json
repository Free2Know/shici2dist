{
  "_id": "7b704ed56c0a4d6ea0e0b43e51c4dc83",
  "Name": "高宪",
  "Description": "",
  "Dynasty": "元代",
  "Birth": "",
  "Death": "",
  "Poems": [
    {
      "_id": null,
      "Name": "三奠子",
      "PoetId": "7b704ed56c0a4d6ea0e0b43e51c4dc83",
      "PoetName": "高宪",
      "Form": "词",
      "Tags": [
        "元代",
        "高宪"
      ],
      "Contents": [
        "上楚山高处，",
        "回望襄州。",
        "兴废事，",
        "古今愁。",
        "草封诸葛庙，",
        "烟锁仲宣楼。",
        "英雄骨，",
        "繁华梦，",
        "几荒邱。",
        "雁横别浦，",
        "鸥戏芳洲。",
        "花又老，",
        "水空流。",
        "著人何处在，",
        "倦客若为留。",
        "习池饮，",
        "庞陂钓，",
        "鹿门游。"
      ]
    },
    {
      "_id": null,
      "Name": "梅花引",
      "PoetId": "7b704ed56c0a4d6ea0e0b43e51c4dc83",
      "PoetName": "高宪",
      "Form": "词",
      "Tags": [
        "元代",
        "高宪"
      ],
      "Contents": [
        "蒿火目。",
        "藜羹腹。",
        "书生宁有封侯骨。",
        "长须奴。",
        "下泽车。",
        "艰关险阻，",
        "谁教涉畏途。",
        "半生落漠长安道。",
        "一事无成双鬓老。",
        "南辕胡。",
        "北辕吴。",
        "功名富贵，",
        "情知不可图。",
        "槐安梦。",
        "鼓笛弄。",
        "驰骤百年尘一哄。",
        "陶渊明。",
        "张季鹰。",
        "一杯浊酒，",
        "焉知身後名。",
        "有溪可渔林可缴。",
        "须信在家贫也乐。",
        "熊门春。",
        "＊江云。",
        "几时作个，",
        "山间林下人。"
      ]
    }
  ]
}