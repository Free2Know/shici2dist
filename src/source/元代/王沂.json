{
  "_id": "2f761d7d04fb489a8f0823e6675f3407",
  "Name": "王沂",
  "Description": "王沂，南唐时人。诗一首。",
  "Dynasty": "元代",
  "Birth": "",
  "Death": "",
  "Poems": [
    {
      "_id": null,
      "Name": "御街行",
      "PoetId": "2f761d7d04fb489a8f0823e6675f3407",
      "PoetName": "王沂",
      "Form": "词",
      "Tags": [
        "元代",
        "王沂"
      ],
      "Contents": [
        "君行广武山前路。",
        "是阮籍、回车处。",
        "问他儒子竟何成，",
        "落日大河东注。",
        "无人说与，",
        "遥岑远目，",
        "也会修眉妩。",
        "离宫别馆空禾黍。",
        "啸木魅啼苍鼠。",
        "悠悠往事不经心，",
        "只有闲云来去。",
        "停云得句，",
        "归云洞府，",
        "领取渊明趣。"
      ]
    },
    {
      "_id": null,
      "Name": "水龙吟",
      "PoetId": "2f761d7d04fb489a8f0823e6675f3407",
      "PoetName": "王沂",
      "Form": "词",
      "Tags": [
        "元代",
        "王沂"
      ],
      "Contents": [
        "画帘疏雨才收，",
        "酒醒凝掩篷窗卧。",
        "薰炉火冷，",
        "余香犹在，",
        "拥衾清坐。",
        "点鬓霜明，",
        "窥人月小，",
        "短擎花堕。",
        "想吴山越水，",
        "楼台缥缈，",
        "应曾有，",
        "飞鸿过。",
        "寂寞文园病后，",
        "旧心情、苦无些个。",
        "多君调我，",
        "幽兰新句纹笺玉唾。",
        "花落元都，",
        "鹤归华表，",
        "梦谁擎破。",
        "待莼鲈江上，",
        "高歌小梅，",
        "扣舷相和。"
      ]
    },
    {
      "_id": null,
      "Name": "清平乐",
      "PoetId": "2f761d7d04fb489a8f0823e6675f3407",
      "PoetName": "王沂",
      "Form": "词",
      "Tags": [
        "元代",
        "王沂"
      ],
      "Contents": [
        "宿酲初醒。",
        "袅袅吟鞭影。",
        "蜀道秦川行路永。",
        "罗袖残香消尽。",
        "清明寒食匆匆。",
        "能消几日东风。",
        "蝴蝶不知春去，",
        "画桥贪趁流红。"
      ]
    },
    {
      "_id": null,
      "Name": "满江红",
      "PoetId": "2f761d7d04fb489a8f0823e6675f3407",
      "PoetName": "王沂",
      "Form": "词",
      "Tags": [
        "元代",
        "王沂"
      ],
      "Contents": [
        "九万扶摇，",
        "试看取、垂天鹏翼。",
        "追往事，",
        "星辰剑履，",
        "玉陛山立。",
        "为问宝香黄阁梦，",
        "何如仙阙丹台籍。",
        "写风流、杖屦人耆英，",
        "今犹昔。",
        "诗酒部，",
        "笙歌席。",
        "松菊社，",
        "烟云屐。",
        "早东风为报，",
        "日边消息。",
        "虎节貂蝉端旧物，",
        "分封准拟如椽笔。",
        "对西山、一笑五千年，",
        "髯如戟。"
      ]
    },
    {
      "_id": null,
      "Name": "菩萨蛮",
      "PoetId": "2f761d7d04fb489a8f0823e6675f3407",
      "PoetName": "王沂",
      "Form": "词",
      "Tags": [
        "元代",
        "王沂"
      ],
      "Contents": [
        "大明湖上秋容暮。",
        "风烟杖屦时来去。",
        "说与病维摩。",
        "可人秋水呵。",
        "自书盘谷序。",
        "和了停云句。",
        "把酒为君歌。",
        "济南名士多。"
      ]
    },
    {
      "_id": null,
      "Name": "送钟员外",
      "PoetId": "2f761d7d04fb489a8f0823e6675f3407",
      "PoetName": "王沂",
      "Form": "五律",
      "Tags": [
        "元代",
        "王沂"
      ],
      "Contents": [
        "静追蘋末兴，",
        "况复值萧条。",
        "猛势资新雁，",
        "寒声伴暮潮。",
        "过山云散乱，",
        "经树叶飘飖。",
        "今日烟江上，",
        "征帆望望遥。"
      ]
    },
    {
      "_id": null,
      "Name": "青玉案",
      "PoetId": "2f761d7d04fb489a8f0823e6675f3407",
      "PoetName": "王沂",
      "Form": "词",
      "Tags": [
        "元代",
        "王沂"
      ],
      "Contents": [
        "东风扑面飘红雨。",
        "正杜宇，",
        "催春去。",
        "马首西山青半缕。",
        "汾阴箫鼓。",
        "晋阳烟树。",
        "总是消魂处。",
        "芙蓉绿水佳宾主。",
        "赌酒金钱□更数。",
        "若见东皋烦寄语。",
        "山林真味。",
        "醉乡天趣。",
        "待我平分取。"
      ]
    }
  ]
}