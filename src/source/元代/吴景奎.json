{
  "_id": "8c77db3a24664eb48bb8b8a2d2b44adf",
  "Name": "吴景奎",
  "Description": "",
  "Dynasty": "元代",
  "Birth": "",
  "Death": "",
  "Poems": [
    {
      "_id": null,
      "Name": "念奴娇",
      "PoetId": "8c77db3a24664eb48bb8b8a2d2b44adf",
      "PoetName": "吴景奎",
      "Form": "词",
      "Tags": [
        "元代",
        "吴景奎"
      ],
      "Contents": [
        "绛河明月，",
        "到中秋、不比寻常三五。",
        "神女梦，",
        "寒生嫉妒，",
        "特地行云行雨。",
        "天上婵娟，",
        "人间阴晦，",
        "怅望成凄楚。",
        "金尊翠袖，",
        "澹然相对无语。",
        "遥想天柱峰头，",
        "通宵宴赏，",
        "此地今何处。",
        "争似银桥侵汉表，",
        "直入琼楼玉宇。",
        "桂树婆娑，",
        "羽衣凌乱，",
        "偷得霓裳谱。",
        "素娥应笑，",
        "醉来狂兴如许。"
      ]
    },
    {
      "_id": null,
      "Name": "最高楼",
      "PoetId": "8c77db3a24664eb48bb8b8a2d2b44adf",
      "PoetName": "吴景奎",
      "Form": "词",
      "Tags": [
        "元代",
        "吴景奎"
      ],
      "Contents": [
        "西池草，",
        "和梦泛晴晖。",
        "几度见春归。",
        "寒沙盟冷鸥先觉，",
        "秋江影落雁初飞。",
        "故园荒，",
        "征路远，",
        "信音稀。",
        "笑逆旅光阴忙似瞥。",
        "更好染髭须何用镊。",
        "惊夜杵，",
        "捣寒衣。",
        "桃花流水应无恙，",
        "小山丛桂更畴依。",
        "早归来，",
        "新酒熟，"
      ]
    },
    {
      "_id": null,
      "Name": "桂枝香",
      "PoetId": "8c77db3a24664eb48bb8b8a2d2b44adf",
      "PoetName": "吴景奎",
      "Form": "词",
      "Tags": [
        "元代",
        "吴景奎"
      ],
      "Contents": [
        "霜凝翠阁。",
        "漫独翦灯花，",
        "斜照罗幕。",
        "点检芳心旧事，",
        "几多成错。",
        "清愁正尔无聊赖，",
        "听梅花、数声残角。",
        "小窗风细，",
        "虚檐月转，",
        "怎禁寥寞。",
        "笑鬓底、年华老却。",
        "问前度刘郎，",
        "何处重约。",
        "流水桃花，",
        "别后几番开落。",
        "吾庐三径归来好，",
        "任缁尘、暗迷京索。",
        "凤台人远，",
        "雁书频寄，",
        "喜占乌鹊。"
      ]
    },
    {
      "_id": null,
      "Name": "沁园春",
      "PoetId": "8c77db3a24664eb48bb8b8a2d2b44adf",
      "PoetName": "吴景奎",
      "Form": "词",
      "Tags": [
        "元代",
        "吴景奎"
      ],
      "Contents": [
        "谷□仙田，",
        "瑶草谁栽，",
        "山中子真。",
        "向紫霞洞里，",
        "凿开丹室，",
        "素华台上，",
        "瞻望飙轮。",
        "王子吹笙，",
        "洪崖握手，",
        "烂醉桃花万树春。",
        "都休问、蓬莱清浅，",
        "天地氤氲。",
        "有时澡雪精神。",
        "诵蕊笈丹书小篆文。",
        "更佩联明月，",
        "韧寒秋水，",
        "或笞鸾凤，",
        "或医麒麟。",
        "碧落空歌，",
        "紫虚郁秀，",
        "径挟飞仙拜玉宸。",
        "天门近，",
        "听履声直上，",
        "高步星辰。"
      ]
    },
    {
      "_id": null,
      "Name": "洞仙歌",
      "PoetId": "8c77db3a24664eb48bb8b8a2d2b44adf",
      "PoetName": "吴景奎",
      "Form": "词",
      "Tags": [
        "元代",
        "吴景奎"
      ],
      "Contents": [
        "云间倦翼，",
        "向林边知倦。",
        "回首吾庐梦中见。",
        "□霜催、吟鬓尘＊征衫，",
        "竟孤负、清夜猿惊鹤怨。",
        "绨袍空敝却，",
        "岁月无情，",
        "赢得当时故人恋。",
        "漫索笑，",
        "共梅花，",
        "弄粉吹香，",
        "怕肠断、东风庭院。",
        "柰芳草萋萋怨王孙，",
        "看江北江南，",
        "几回青遍。"
      ]
    },
    {
      "_id": null,
      "Name": "满庭芳",
      "PoetId": "8c77db3a24664eb48bb8b8a2d2b44adf",
      "PoetName": "吴景奎",
      "Form": "词",
      "Tags": [
        "元代",
        "吴景奎"
      ],
      "Contents": [
        "露洗新秋，",
        "天浮灏气，",
        "桐孙初长庭隅。",
        "绷裁红锦，",
        "门左记垂弧。",
        "白发萱亲笑道，",
        "于今见、四叶喜荣敷。",
        "天台路，",
        "吾儿知否，",
        "倩雁报安书。",
        "山中何所有，",
        "石田茆屋，",
        "菊径瓜区。",
        "更寒窗老砚，",
        "他日尽传渠。",
        "愿汝身如犊健，",
        "看书罢、更学把梨锄。",
        "称乡里，",
        "善人可矣，",
        "卿相又何如。"
      ]
    },
    {
      "_id": null,
      "Name": "满江红",
      "PoetId": "8c77db3a24664eb48bb8b8a2d2b44adf",
      "PoetName": "吴景奎",
      "Form": "词",
      "Tags": [
        "元代",
        "吴景奎"
      ],
      "Contents": [
        "袖拂西风，",
        "临古道、行行且止。",
        "遥指处、故园三径，",
        "归程十里。",
        "老虹青红疏雨外，",
        "远山紫翠斜阳里。",
        "更澄江、万顷白鸥轻，",
        "天连水。",
        "铜花锈，",
        "貂裘敝。",
        "空负了，",
        "平生志。",
        "慨几多往事，",
        "昨非今是。",
        "仙沉腰围缘底瘦，",
        "愁潘鬓影今如许。",
        "有元龙、百尺最高楼，",
        "君来倚。"
      ]
    },
    {
      "_id": null,
      "Name": "疏影",
      "PoetId": "8c77db3a24664eb48bb8b8a2d2b44adf",
      "PoetName": "吴景奎",
      "Form": "词",
      "Tags": [
        "元代",
        "吴景奎"
      ],
      "Contents": [
        "缟衣仙子，",
        "倚东风花信，",
        "先占春色。",
        "＊酒含颦，",
        "脉脉无言，",
        "青鸟为传消息。",
        "暗香一点才浮动，",
        "早自有、东君怜惜。",
        "想前身、傅粉精神，",
        "化作飞琼肌骨。",
        "还向影娥池上，",
        "借霓裳一曲，",
        "徘徊歌席。",
        "清夜梨花，",
        "同梦方甘，",
        "又似楚云踪迹。",
        "新欢旧恨知多少，",
        "算檀板金尊消得。",
        "折芳馨、欲寄相思，"
      ]
    },
    {
      "_id": null,
      "Name": "糖多令",
      "PoetId": "8c77db3a24664eb48bb8b8a2d2b44adf",
      "PoetName": "吴景奎",
      "Form": "未知",
      "Tags": [
        "元代",
        "吴景奎"
      ],
      "Contents": [
        "春近柳依依。",
        "天台客未归。",
        "任东阳、减却腰围。",
        "手＊梅花吟未了，",
        "惊眼底，",
        "雪花飞。",
        "相对两忘机。",
        "青山陡觉非。",
        "想鹅池、夜令难违。",
        "谁道子猷豪富甚，",
        "银箬笠，",
        "玉蓑衣。"
      ]
    }
  ]
}