{
  "_id": "0849835fea7348518833d9b2cb885837",
  "Name": "陈孚",
  "Description": "",
  "Dynasty": "元代",
  "Birth": "",
  "Death": "",
  "Poems": [
    {
      "_id": null,
      "Name": "博浪沙",
      "PoetId": "0849835fea7348518833d9b2cb885837",
      "PoetName": "陈孚",
      "Form": "七绝",
      "Tags": [
        "元代",
        "陈孚"
      ],
      "Contents": [
        "一击车中胆气豪，",
        "祖龙社稷已惊摇；",
        "如何十二金人外，",
        "犹有人间铁未销？"
      ]
    },
    {
      "_id": null,
      "Name": "太常引",
      "PoetId": "0849835fea7348518833d9b2cb885837",
      "PoetName": "陈孚",
      "Form": "词",
      "Tags": [
        "元代",
        "陈孚"
      ],
      "Contents": [
        "采采堂上簇兰翘。",
        "记生母，",
        "在今朝。",
        "无地捧金蕉。",
        "奈烟水、龙沙路遥。",
        "碧天迢递，",
        "白云何处，",
        "风急雨潇潇。",
        "万里梦魂消。",
        "待飞逐、钱唐夜潮。"
      ]
    },
    {
      "_id": null,
      "Name": "居庸叠翠",
      "PoetId": "0849835fea7348518833d9b2cb885837",
      "PoetName": "陈孚",
      "Form": "七律",
      "Tags": [
        "元代",
        "陈孚"
      ],
      "Contents": [
        "断崖万仞如削铁，",
        "鸟飞不渡苔石裂。",
        "嵯岈枯木无碧柯，",
        "六月不阴飘急雪。",
        "塞沙茫茫出关道，",
        "骆驼夜吼黄云老。",
        "征鸿一声起长空，",
        "风吹草低山月小。"
      ]
    }
  ]
}