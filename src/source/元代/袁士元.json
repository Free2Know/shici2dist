{
  "_id": "304ce9a930094182a8fb9c8f54bd4ea2",
  "Name": "袁士元",
  "Description": "",
  "Dynasty": "元代",
  "Birth": "",
  "Death": "",
  "Poems": [
    {
      "_id": null,
      "Name": "八声甘州",
      "PoetId": "304ce9a930094182a8fb9c8f54bd4ea2",
      "PoetName": "袁士元",
      "Form": "词",
      "Tags": [
        "元代",
        "袁士元"
      ],
      "Contents": [
        "又西风、吹动塞云飞，",
        "碧天倚清秋。",
        "拥长亭祖席，",
        "斜阳旗影，",
        "枫叶江头。",
        "赞画雄藩三载，",
        "莲幕更风流。",
        "愧我黄尘客，",
        "拂袂从游。",
        "记取环峰亭下，",
        "问元戎战舰，",
        "巧运机筹。",
        "共轻裘缓带，",
        "坐看瘴烟收。",
        "念平生、棱棱英气，",
        "称沙堤、近侍骤骅骝。",
        "须知道、月明千里，",
        "人在瀛洲。"
      ]
    },
    {
      "_id": null,
      "Name": "清平乐",
      "PoetId": "304ce9a930094182a8fb9c8f54bd4ea2",
      "PoetName": "袁士元",
      "Form": "词",
      "Tags": [
        "元代",
        "袁士元"
      ],
      "Contents": [
        "鳌波万里。",
        "群盗如蜂起。",
        "擒却四凶天使喜。",
        "特命一官入仕。",
        "世家元在兜鍪。",
        "少年胆气横秋。",
        "自此将军一步，",
        "会看谈笑封侯。"
      ]
    },
    {
      "_id": null,
      "Name": "满庭芳",
      "PoetId": "304ce9a930094182a8fb9c8f54bd4ea2",
      "PoetName": "袁士元",
      "Form": "词",
      "Tags": [
        "元代",
        "袁士元"
      ],
      "Contents": [
        "淇澳风清，",
        "渭川月朗，",
        "此时天产耆英。",
        "苍苍标格，",
        "挺出白云层。",
        "最好坚心劲节，",
        "傲多少、桃李虚情。",
        "人都道，",
        "孙枝子叶，",
        "早已肖龙形。",
        "长春曾不老，",
        "襟怀一片，",
        "玉立冰清。",
        "喜七贤六逸，",
        "总是交朋。",
        "试听铿金戛玉，",
        "玉堂上压倒梅兄。",
        "君知否，",
        "平安信好，",
        "永耐岁寒盟。"
      ]
    },
    {
      "_id": null,
      "Name": "瑞鹤仙",
      "PoetId": "304ce9a930094182a8fb9c8f54bd4ea2",
      "PoetName": "袁士元",
      "Form": "词",
      "Tags": [
        "元代",
        "袁士元"
      ],
      "Contents": [
        "绿阴深院宇。",
        "正帘卷华堂，",
        "午风清暑。",
        "榴花红半吐。",
        "记仙翁此夕，",
        "城南别墅。",
        "酒朋诗侣。",
        "共欢宴、瑶池容与。",
        "笑横空老鹤飞来，",
        "还入五云深处。",
        "念此闲情如许。",
        "别后蓬莱，",
        "迥隔风雨。",
        "冰纨翠缕。",
        "终不似旧眉妩。",
        "自胸中、温养金丹乐事，",
        "莫负花前尊俎。",
        "最堪欢，",
        "满眼儿孙，",
        "彩衣戏舞。"
      ]
    },
    {
      "_id": null,
      "Name": "贺新郎",
      "PoetId": "304ce9a930094182a8fb9c8f54bd4ea2",
      "PoetName": "袁士元",
      "Form": "词",
      "Tags": [
        "元代",
        "袁士元"
      ],
      "Contents": [
        "淡月黄昏里，",
        "粉墙阴，",
        "盆池漾绿，",
        "藕花初吐。",
        "悄似飞来双属玉，",
        "风动翩翩素羽。",
        "漫引得、人人争观。",
        "拍手阑干惊欲起，",
        "□怅然、并立长凝伫。",
        "思往事，",
        "意容与。",
        "当年妙选登莲署。",
        "正花开、邀朋醉赏，",
        "尚留佳句。",
        "藏白收香今六载，",
        "还我风流检府。",
        "最好□、冰姿清楚。",
        "一点炎尘曾不染，",
        "纵盘根错节仍如许。",
        "花为我，",
        "笑无语。"
      ]
    },
    {
      "_id": null,
      "Name": "青玉案",
      "PoetId": "304ce9a930094182a8fb9c8f54bd4ea2",
      "PoetName": "袁士元",
      "Form": "词",
      "Tags": [
        "元代",
        "袁士元"
      ],
      "Contents": [
        "江城十月春犹小。",
        "问解印、何须早。",
        "＊水长官清健了。",
        "争如归去，",
        "长汀风月，",
        "依旧平分好。",
        "谪仙襟度人间少。",
        "留借无缘意频悄。",
        "近种棠阴犹草草。",
        "会看他日，",
        "腰金衣紫，",
        "五马来蓬岛。"
      ]
    }
  ]
}