{
  "_id": "99422862540f4a428d4e1403579148f4",
  "Name": "王庭筠",
  "Description": "",
  "Dynasty": "元代",
  "Birth": "",
  "Death": "",
  "Poems": [
    {
      "_id": null,
      "Name": "乌夜啼",
      "PoetId": "99422862540f4a428d4e1403579148f4",
      "PoetName": "王庭筠",
      "Form": "词",
      "Tags": [
        "元代",
        "王庭筠"
      ],
      "Contents": [
        "淡烟疏雨新秋。",
        "不禁愁。",
        "记得青帘江上、酒家楼。",
        "人不住。",
        "花无语。",
        "水空流。",
        "只有一双樯燕、肯相留。"
      ]
    },
    {
      "_id": null,
      "Name": "凤栖梧",
      "PoetId": "99422862540f4a428d4e1403579148f4",
      "PoetName": "王庭筠",
      "Form": "词",
      "Tags": [
        "元代",
        "王庭筠"
      ],
      "Contents": [
        "衰柳疏疏苔满地。",
        "十二阑干，",
        "故国三千里。",
        "南去北来人老矣。",
        "短亭依旧残阳里。",
        "紫蟹黄柑真解事。",
        "似倩西风，",
        "劝我归欤未。",
        "王粲登临寥落际。"
      ]
    },
    {
      "_id": null,
      "Name": "大江东去",
      "PoetId": "99422862540f4a428d4e1403579148f4",
      "PoetName": "王庭筠",
      "Form": "词",
      "Tags": [
        "元代",
        "王庭筠"
      ],
      "Contents": [
        "山堂晚色，",
        "满疏篱寒雀，",
        "烟横高树。",
        "小雪轻盈如解舞，",
        "故故穿帘入户。",
        "扫地烧香，",
        "团栾一笑，",
        "不道因风絮。",
        "冰＊生砚，",
        "问谁先得佳句。",
        "有梦不到长安，",
        "此心安稳，",
        "只有归耕去。",
        "试问雪溪无恙否，",
        "十里淇园佳处。",
        "修竹林边，",
        "寒梅树底，",
        "准拟全家住。",
        "柴门新月，",
        "小桥谁扫归路。"
      ]
    },
    {
      "_id": null,
      "Name": "水调歌头",
      "PoetId": "99422862540f4a428d4e1403579148f4",
      "PoetName": "王庭筠",
      "Form": "词",
      "Tags": [
        "元代",
        "王庭筠"
      ],
      "Contents": [
        "秋风秃林叶，",
        "却与鬓生华。",
        "十年长短亭里，",
        "落日冷边笳。",
        "飞雁白雪千里，",
        "况是登山临水，",
        "无赖客思家。",
        "独鹤归何晚，",
        "已后满林鸦。",
        "望蓬山，",
        "云海阔，",
        "浩无涯。",
        "安期玉舄何处，",
        "袖有枣如瓜。",
        "一笑那知许事，",
        "且看尊前故态，",
        "耳热眼生花。",
        "肝肺出芒角，",
        "漱墨作枯槎。"
      ]
    },
    {
      "_id": null,
      "Name": "清平乐",
      "PoetId": "99422862540f4a428d4e1403579148f4",
      "PoetName": "王庭筠",
      "Form": "词",
      "Tags": [
        "元代",
        "王庭筠"
      ],
      "Contents": [
        "今年春早。",
        "到处花开了。",
        "只有此枝春恰到。",
        "月底轻颦浅笑。",
        "风流全似梅花。",
        "承当疏影横斜。",
        "梦想双溪南北，",
        "竹篱茅舍人家。"
      ]
    },
    {
      "_id": null,
      "Name": "菩萨蛮三首",
      "PoetId": "99422862540f4a428d4e1403579148f4",
      "PoetName": "王庭筠",
      "Form": "词",
      "Tags": [
        "元代",
        "王庭筠"
      ],
      "Contents": [
        "白云孤映遥山碧。",
        "碧山遥映孤云白。",
        "楼倚一天秋。",
        "秋天一倚楼。",
        "断肠随雁断。",
        "断雁随肠断。",
        "来雁与书回。",
        "回书与雁来。",
        "断肠人恨馀香换。",
        "换香馀恨人肠断。",
        "尘暗锁窗春。",
        "春窗锁暗尘。",
        "小花檐月晓。",
        "晓月檐花小。",
        "屏掩半山青。",
        "青山半掩屏。",
        "客愁枫叶秋江隔。",
        "隔江秋叶枫愁客。",
        "行远望高城，",
        "城高望远行。",
        "故人新恨苦。",
        "苦恨新人故。",
        "斜日晚啼鸦。",
        "鸦啼晚日斜。",
        "以上王庭筠作品《菩萨蛮》共3首"
      ]
    },
    {
      "_id": null,
      "Name": "诉衷情",
      "PoetId": "99422862540f4a428d4e1403579148f4",
      "PoetName": "王庭筠",
      "Form": "词",
      "Tags": [
        "元代",
        "王庭筠"
      ],
      "Contents": [
        "夜凉清露滴梧桐。",
        "庭树又西风。",
        "熏笼旧香犹在，",
        "晓帐暖芙蓉。",
        "云淡薄，",
        "月朦胧。",
        "小帘栊。",
        "江湖残梦，",
        "半在南楼，",
        "画角声中。"
      ]
    },
    {
      "_id": null,
      "Name": "谒金门",
      "PoetId": "99422862540f4a428d4e1403579148f4",
      "PoetName": "王庭筠",
      "Form": "词",
      "Tags": [
        "元代",
        "王庭筠"
      ],
      "Contents": [
        "双喜鹊。",
        "几报归期浑错。",
        "尽做旧愁都忘却。",
        "新愁何处著。",
        "瘦雪一痕墙角。",
        "青子已妆残萼。",
        "不道枝头无可落。",
        "东风犹作恶。"
      ]
    }
  ]
}