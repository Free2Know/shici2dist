{
  "_id": "54d0d4b774044c519b2ac05dc392950c",
  "Name": "杨果",
  "Description": "",
  "Dynasty": "元代",
  "Birth": "",
  "Death": "",
  "Poems": [
    {
      "_id": null,
      "Name": "太常引三首",
      "PoetId": "54d0d4b774044c519b2ac05dc392950c",
      "PoetName": "杨果",
      "Form": "词",
      "Tags": [
        "元代",
        "杨果"
      ],
      "Contents": [
        "长渊西去接连昌。",
        "无日不花香。",
        "云雨楚山娘。",
        "自见了、教人断肠。",
        "弦中幽恨，",
        "曲中私语，",
        "孤凤怨离凰。",
        "刚待不思量。",
        "兀谁管、今宵夜长。"
      ]
    },
    {
      "_id": null,
      "Name": "小桃红",
      "PoetId": "54d0d4b774044c519b2ac05dc392950c",
      "PoetName": "杨果",
      "Form": "词",
      "Tags": [
        "元代",
        "杨果"
      ],
      "Contents": [
        "采莲湖上棹船回，",
        "风约湘裙翠，",
        "一曲琵琶数行泪。",
        "望君归，",
        "芙蓉开尽无消息。",
        "晚凉多少，",
        "红鸳白鹭，",
        "何处不双飞。"
      ]
    },
    {
      "_id": null,
      "Name": "摸鱼儿",
      "PoetId": "54d0d4b774044c519b2ac05dc392950c",
      "PoetName": "杨果",
      "Form": "词",
      "Tags": [
        "元代",
        "杨果"
      ],
      "Contents": [
        "怅年年。",
        "雁飞汾水，",
        "秋风依旧兰渚。",
        "纲罗惊破双栖梦，",
        "孤影乱翻波素。",
        "还碎羽。",
        "原作醉兴，",
        "从词综改算古往今来，",
        "只有相思苦。",
        "朝朝暮暮。",
        "想塞北风沙，",
        "江南烟月，",
        "争忍自来去。",
        "埋恨处。",
        "依约并门路。",
        "一丘寂寞寒雨。",
        "世间多少风流事，",
        "天也有心相妒。",
        "休说与。",
        "还却怕、有情多被无情误。",
        "一杯会举。",
        "待细读悲歌，",
        "满倾清泪，",
        "为尔酹黄土。"
      ]
    },
    {
      "_id": null,
      "Name": "越调",
      "PoetId": "54d0d4b774044c519b2ac05dc392950c",
      "PoetName": "杨果",
      "Form": "未知",
      "Tags": [
        "元代",
        "杨果"
      ],
      "Contents": [
        "碧湖湖上采芙蓉，",
        "人影随波动，",
        "凉露沾衣翠绡重。",
        "月明中，",
        "画船不载凌波梦。",
        "都来一段，",
        "红幢翠盖，",
        "香尽满城风。"
      ]
    }
  ]
}