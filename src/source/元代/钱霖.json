{
  "_id": "cd2adeaf7d4a4aedab3fd9f4ec947e72",
  "Name": "钱霖",
  "Description": "",
  "Dynasty": "元代",
  "Birth": "",
  "Death": "",
  "Poems": [
    {
      "_id": null,
      "Name": "台城路",
      "PoetId": "cd2adeaf7d4a4aedab3fd9f4ec947e72",
      "PoetName": "钱霖",
      "Form": "词",
      "Tags": [
        "元代",
        "钱霖"
      ],
      "Contents": [
        "碧云深处遥天暮，",
        "经年雁书沉影。",
        "雨散梅魂，",
        "风醒草梦，",
        "还见春回乡井。",
        "花明柳暝。",
        "念贾箧香空，",
        "谢池诗冷。",
        "流水斜阳，",
        "旧家那是旧风景。",
        "怀思横泖雅趣，",
        "故人吟啸里，",
        "得意酬领。",
        "谱缀台城，",
        "缄传倩水，",
        "肯把俊游重省。",
        "凭高倚迥。",
        "纵老兴犹浓，",
        "不堪驰骋。",
        "隔断相思，",
        "浦潮波万顷。"
      ]
    },
    {
      "_id": null,
      "Name": "春草碧",
      "PoetId": "cd2adeaf7d4a4aedab3fd9f4ec947e72",
      "PoetName": "钱霖",
      "Form": "词",
      "Tags": [
        "元代",
        "钱霖"
      ],
      "Contents": [
        "客窗闲理清商谱。",
        "弹到断肠声，",
        "伤今古。",
        "自怜素发无多，",
        "犹记纹疏夜深语。",
        "空剩旧时踪。",
        "迷南浦。",
        "梨花燕子清明，",
        "谁家院宇。",
        "没个好情怀，",
        "杯慵举。",
        "天涯行李萧萧，",
        "还是新愁老羁旅。",
        "那更落花深，",
        "红如雨。"
      ]
    },
    {
      "_id": null,
      "Name": "清江引",
      "PoetId": "cd2adeaf7d4a4aedab3fd9f4ec947e72",
      "PoetName": "钱霖",
      "Form": "未知",
      "Tags": [
        "元代",
        "钱霖"
      ],
      "Contents": [
        "恩情已随纨扇歇，",
        "攒到愁时节。",
        "梧桐一叶秋，",
        "砧杵千家月，",
        "多的是几声儿檐外铁。"
      ]
    },
    {
      "_id": null,
      "Name": "锁窗寒",
      "PoetId": "cd2adeaf7d4a4aedab3fd9f4ec947e72",
      "PoetName": "钱霖",
      "Form": "词",
      "Tags": [
        "元代",
        "钱霖"
      ],
      "Contents": [
        "书带生香，",
        "忘忧弄色，",
        "四窗虚悄。",
        "茅茨净覆，",
        "栋宇洗空文藻。",
        "卷珠帘，",
        "雨痕暮收，",
        "绮罗静隔红尘岛。",
        "对纸屏素榻，",
        "拂潭烟树，",
        "扫檐风条。",
        "深窈。",
        "西园晓。",
        "似日照炉峰，",
        "数声啼鸟。",
        "琼莲倚盖，",
        "晓水靓妆孤袅。",
        "浣花溪，",
        "尚余旧春，",
        "＊芳剩馥吟未了。",
        "望东林，",
        "小径斜通，",
        "梦约香山老。"
      ]
    }
  ]
}