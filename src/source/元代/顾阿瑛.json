{
  "_id": "eccd44e1e38b49799f49148fda32de43",
  "Name": "顾阿瑛",
  "Description": "",
  "Dynasty": "元代",
  "Birth": "",
  "Death": "",
  "Poems": [
    {
      "_id": null,
      "Name": "水调歌头",
      "PoetId": "eccd44e1e38b49799f49148fda32de43",
      "PoetName": "顾阿瑛",
      "Form": "词",
      "Tags": [
        "元代",
        "顾阿瑛"
      ],
      "Contents": [
        "金粟缀仙树，",
        "玉露浣人愁。",
        "谁道买花载酒，",
        "不似少年游。",
        "最是宫黄一点，",
        "散下天香万斛，",
        "来自广寒秋。",
        "蝴蝶逐人去，",
        "双立凤钗头。",
        "向尊前，",
        "风满袖，",
        "月盈钩。",
        "缥缈羽衣天上，",
        "遗响遏云流。",
        "二十五声秋点，",
        "三十六宫夜月，",
        "横笛按伊州。",
        "同蹑彩鸾背，",
        "飞过小红楼。"
      ]
    },
    {
      "_id": null,
      "Name": "清平乐",
      "PoetId": "eccd44e1e38b49799f49148fda32de43",
      "PoetName": "顾阿瑛",
      "Form": "词",
      "Tags": [
        "元代",
        "顾阿瑛"
      ],
      "Contents": [
        "留玉山中数日，",
        "今日始晴，",
        "相与同坐雪巢，",
        "以铜博山，",
        "焚古龙涎，",
        "酌雪水，",
        "烹藤茶，",
        "出万壑雷琴，",
        "听清癯生陈维允弹石泉流水调，",
        "道人复以碧玉箫作清平乐，",
        "虚室生白，",
        "尘影不动，",
        "清思不能已已。",
        "道人出所揣卷索和民瞻石先生所制清平乐词，",
        "予遂以紫玉池试想花烟，",
        "书以赠之，",
        "且邀座客郯云台同和，",
        "时至正十年腊月二十二日也凤箫声度。",
        "十二瑶台暮。",
        "开遍琼花千万树。",
        "才入谢家诗句。",
        "仙人酌我流霞。",
        "梦中知在谁家。",
        "酒醒休扶上马，",
        "为君一洗筝琶。"
      ]
    },
    {
      "_id": null,
      "Name": "蝶恋花",
      "PoetId": "eccd44e1e38b49799f49148fda32de43",
      "PoetName": "顾阿瑛",
      "Form": "词",
      "Tags": [
        "元代",
        "顾阿瑛"
      ],
      "Contents": [
        "春江暖涨桃花水。",
        "画舫珠帘，",
        "载酒东风里。",
        "四面青山青似洗。",
        "白云不断山中起。",
        "过眼韶华浑有几。",
        "玉手佳人，",
        "笑把琵琶理。",
        "枉杀云台标外史。"
      ]
    },
    {
      "_id": null,
      "Name": "青玉案",
      "PoetId": "eccd44e1e38b49799f49148fda32de43",
      "PoetName": "顾阿瑛",
      "Form": "词",
      "Tags": [
        "元代",
        "顾阿瑛"
      ],
      "Contents": [
        "春寒侧侧春阴薄。",
        "整半月，",
        "春萧索。",
        "旭日朝来升屋角。",
        "树头幽鸟，",
        "对调新语，",
        "语罢双飞却。",
        "红入花腮青入萼。",
        "尽不爽花期约。",
        "可恨狂风空做恶。",
        "晓来一阵，",
        "晚来一阵，",
        "难道都吹落。"
      ]
    }
  ]
}