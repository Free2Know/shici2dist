{
  "_id": "fc68edbd5cdf4bc3a4cb32ebcf17b787",
  "Name": "曹居一",
  "Description": "",
  "Dynasty": "元代",
  "Birth": "",
  "Death": "",
  "Poems": [
    {
      "_id": null,
      "Name": "木兰花慢",
      "PoetId": "fc68edbd5cdf4bc3a4cb32ebcf17b787",
      "PoetName": "曹居一",
      "Form": "词",
      "Tags": [
        "元代",
        "曹居一"
      ],
      "Contents": [
        "爱幽花带露，",
        "映晓色，",
        "淡秋塘。",
        "恨太华峰高，",
        "庐山社远，",
        "身世相妨。",
        "谁知半溪烟景，",
        "且乘闲、华发照沧浪。",
        "羡杀风标公子，",
        "一生何限清香。",
        "仙家摇曳水云乡。",
        "高韵却浓妆。",
        "看脉脉盈盈，",
        "何消解语，",
        "已断人肠。",
        "呼童更须沽酒，",
        "待夜凉、和月卷荷觞。",
        "明日醒来信笔，",
        "新声付与秋娘。"
      ]
    }
  ]
}