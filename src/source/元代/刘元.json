{
  "_id": "fd2b213213ca4e75b16b272e84d7d578",
  "Name": "刘元",
  "Description": "",
  "Dynasty": "元代",
  "Birth": "",
  "Death": "",
  "Poems": [
    {
      "_id": null,
      "Name": "木兰花慢",
      "PoetId": "fd2b213213ca4e75b16b272e84d7d578",
      "PoetName": "刘元",
      "Form": "词",
      "Tags": [
        "元代",
        "刘元"
      ],
      "Contents": [
        "问神仙何处，",
        "寻溪路，",
        "水声寒。",
        "此福地灵岩，",
        "西南天柱，",
        "洞府名山。",
        "翠蛟对谁或舞，",
        "更岩飞、龙凤骇人看。",
        "见说丹成仙去，",
        "当年跨鹤乘鸾。",
        "浮生贪胜似棋残。",
        "一著省时难。",
        "便采药眠云，",
        "吟风对月，",
        "醉酒长安。",
        "一任流行坎止，",
        "又何须、汩汩利名间。",
        "试与林泉相约，",
        "几时容我投闲。"
      ]
    }
  ]
}