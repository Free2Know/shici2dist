{
  "_id": "e2d0b01719994ec8859da582f9e31955",
  "Name": "李晏",
  "Description": "",
  "Dynasty": "元代",
  "Birth": "",
  "Death": "",
  "Poems": [
    {
      "_id": null,
      "Name": "婆罗门引",
      "PoetId": "e2d0b01719994ec8859da582f9e31955",
      "PoetName": "李晏",
      "Form": "词",
      "Tags": [
        "元代",
        "李晏"
      ],
      "Contents": [
        "汗融畏日，",
        "岂知高处有风清。",
        "倚阑襟袖凉生。",
        "坐看崩云脱壤，",
        "不碍乱峰青。",
        "待目穷千里，",
        "却怕伤情。",
        "河分古城。",
        "听裂岸、怒涛惊。",
        "好是烽沈幽障，",
        "鼓卧边亭。",
        "西楼老子，",
        "更无用，",
        "胸中十万兵。",
        "酒到处、莫放杯停。"
      ]
    },
    {
      "_id": null,
      "Name": "菩萨蛮",
      "PoetId": "e2d0b01719994ec8859da582f9e31955",
      "PoetName": "李晏",
      "Form": "词",
      "Tags": [
        "元代",
        "李晏"
      ],
      "Contents": [
        "断肠人去春将半。",
        "半将春去人肠断。",
        "归客倦花飞。",
        "飞花倦客归。",
        "小窗寒梦晓。",
        "晓梦寒窗小。",
        "谁与画愁眉。",
        "眉愁画与谁。"
      ]
    },
    {
      "_id": null,
      "Name": "虞美人",
      "PoetId": "e2d0b01719994ec8859da582f9e31955",
      "PoetName": "李晏",
      "Form": "词",
      "Tags": [
        "元代",
        "李晏"
      ],
      "Contents": [
        "佳人酒晕红生颊。",
        "滟滟霞千叠。",
        "雨馀红泪湿黄昏。",
        "误认当年人面、倚朱门。",
        "飘零又送青春暮。",
        "怅望刘郎去。",
        "教人不恨五更风。",
        "只恨马蹄、无处"
      ]
    },
    {
      "_id": null,
      "Name": "鹧鸪天",
      "PoetId": "e2d0b01719994ec8859da582f9e31955",
      "PoetName": "李晏",
      "Form": "词",
      "Tags": [
        "元代",
        "李晏"
      ],
      "Contents": [
        "苒苒萋萋雨后村。",
        "芳尘不到五侯门。",
        "曾随晓泪撩诗思，",
        "又向春风入烧痕。",
        "春去后，",
        "忆王孙。",
        "啼红南浦记芳温。",
        "夕阳楼外连天远，",
        "乞与骚人怨楚"
      ]
    }
  ]
}