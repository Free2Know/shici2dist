{
  "_id": "a570460a2f344e6ab3bad4acec9dbe2a",
  "Name": "吴氏女",
  "Description": "",
  "Dynasty": "元代",
  "Birth": "",
  "Death": "",
  "Poems": [
    {
      "_id": null,
      "Name": "失题",
      "PoetId": "a570460a2f344e6ab3bad4acec9dbe2a",
      "PoetName": "吴氏女",
      "Form": "未知",
      "Tags": [
        "元代",
        "吴氏女"
      ],
      "Contents": [
        "缘惨双鸾，",
        "香魂犹自多迷恋。",
        "芳心密语在身边，",
        "如见诗人面。",
        "又是柔肠未断。",
        "奈天不从人愿。",
        "琼消玉减，",
        "梦魂空有，",
        "几多愁怨。"
      ]
    },
    {
      "_id": null,
      "Name": "木兰花慢",
      "PoetId": "a570460a2f344e6ab3bad4acec9dbe2a",
      "PoetName": "吴氏女",
      "Form": "词",
      "Tags": [
        "元代",
        "吴氏女"
      ],
      "Contents": [
        "爱风流俊雅，",
        "看笔下，",
        "扫云烟。",
        "正困倚书窗，",
        "慵拈针线，",
        "懒咏诗篇。",
        "红叶未知谁寄，",
        "慢踌躇、无语小窗前。",
        "燕子知人有意，",
        "双双飞度花边。",
        "殷勤一笑问英贤。",
        "夫乃妇之天。",
        "恐薛媛图形，",
        "楚材兴叹，",
        "唤醒当年。",
        "叠叠满枝梅子，",
        "料今生、无分共坡仙。",
        "赢得鲛绡帕上，",
        "啼痕万万千千。"
      ]
    },
    {
      "_id": null,
      "Name": "西江月",
      "PoetId": "a570460a2f344e6ab3bad4acec9dbe2a",
      "PoetName": "吴氏女",
      "Form": "词",
      "Tags": [
        "元代",
        "吴氏女"
      ],
      "Contents": [
        "今日瑶池大会，",
        "群仙不肯来临。",
        "真笔传语郑郎君，",
        "记得相嘲妒行。",
        "好个木兰花慢，",
        "休题相契分明。",
        "君还要问那香魂，",
        "正在仙宫听命。"
      ]
    }
  ]
}