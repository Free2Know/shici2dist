{
  "_id": "911cad27ee804984bfc3d25993941bda",
  "Name": "许衡",
  "Description": "",
  "Dynasty": "元代",
  "Birth": "",
  "Death": "",
  "Poems": [
    {
      "_id": null,
      "Name": "沁园春",
      "PoetId": "911cad27ee804984bfc3d25993941bda",
      "PoetName": "许衡",
      "Form": "词",
      "Tags": [
        "元代",
        "许衡"
      ],
      "Contents": [
        "月下檐西，",
        "日出篱东，",
        "晓枕睡馀。",
        "唤老妻忙起，",
        "晨餐供具，",
        "新炊藜糁，",
        "旧腌盐蔬。",
        "饱后安排，",
        "城边垦＊，",
        "要占苍烟十亩居。",
        "闲谈里，",
        "把从前荒秽，",
        "一旦驱除。",
        "为农换却为儒。",
        "任人笑、谋月拙更迂。",
        "念老来生业，",
        "无他长技，",
        "欲期安稳，",
        "敢避崎岖。",
        "达士声名，",
        "贵家骄蹇，",
        "此好胸中一点无。",
        "欢然处，",
        "有膝前儿女，",
        "几上诗书。"
      ]
    },
    {
      "_id": null,
      "Name": "满江红",
      "PoetId": "911cad27ee804984bfc3d25993941bda",
      "PoetName": "许衡",
      "Form": "词",
      "Tags": [
        "元代",
        "许衡"
      ],
      "Contents": [
        "亲友留连，",
        "都尽道、归程息逼。",
        "还可虑、干戈摇荡，",
        "路途难厄。",
        "万事岂容忙里做，",
        "一安惟自闲中得。",
        "便相将、妻子抱琴书，",
        "青山侧。",
        "行与止，",
        "吾能识。",
        "成与败，",
        "谁能测。",
        "但＊餐糊口，",
        "小窗容膝。",
        "桑梓安排投老地，",
        "诗书准备传家策。",
        "使苏张重起论纵横，",
        "心难易。"
      ]
    },
    {
      "_id": null,
      "Name": "鹧鸪天",
      "PoetId": "911cad27ee804984bfc3d25993941bda",
      "PoetName": "许衡",
      "Form": "词",
      "Tags": [
        "元代",
        "许衡"
      ],
      "Contents": [
        "土榻侵寻夜半风。",
        "眼羞无睡强朦胧。",
        "新诗暗琢拳挛里，",
        "往事都思展转中。",
        "肤起粟，",
        "脊弯弓。",
        "须知玉汝是天衷。",
        "＊间也去从人乞，",
        "怎立当年济世功。",
        "一作怎得心胸浩气冲"
      ]
    }
  ]
}