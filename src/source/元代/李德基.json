{
  "_id": "4ab7addc19624c08b1c89cad07f9c023",
  "Name": "李德基",
  "Description": "",
  "Dynasty": "元代",
  "Birth": "",
  "Death": "",
  "Poems": [
    {
      "_id": null,
      "Name": "木兰花慢",
      "PoetId": "4ab7addc19624c08b1c89cad07f9c023",
      "PoetName": "李德基",
      "Form": "词",
      "Tags": [
        "元代",
        "李德基"
      ],
      "Contents": [
        "访仙家洞府，",
        "仰天柱，",
        "彻高寒。",
        "对百尺飞湍，",
        "四围乔木，",
        "九锁青山。",
        "危亭晚来极目，",
        "胜王维、三昧画中看。",
        "何处朝元会宴，",
        "时闻命驾回鸾。",
        "桃花临水已凋残。",
        "别后见应难。",
        "叹昨日秦宫，",
        "今朝汉苑，",
        "一梦槐安。",
        "征鞍欲留无计，",
        "恐仙棋、一局换人间。",
        "羡杀知还倦鸟，",
        "白云相对空闲。"
      ]
    }
  ]
}