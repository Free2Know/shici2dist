{
  "_id": "1225c14f9bd4427caee72ae10e434e73",
  "name": "定情曲",
  "contents": [
    "沈水浓熏，",
    "眉粉淡妆，",
    "露华鲜映春晓。",
    "浅颦轻笑。",
    "真物外，",
    "一种闲花风调。",
    "可待合欢翠被，",
    "不见忘忧芳草。",
    "拥膝浑忘羞，",
    "回身就郎抱。",
    "两点灵犀心颠倒。",
    "念乐事稀逢，",
    "归期须早。",
    "五云闻道。",
    "星桥畔、油壁车迎苏小。",
    "引领西陵自远，",
    "携手东山偕老。",
    "殷勤制、双凤新声，",
    "定情永为好。"
  ],
  "ptype": null,
  "poetName": "贺铸",
  "poetId": "d0f89afd69d746a492a0e03b26c286f4",
  "form": "未知",
  "tags": [
    "07.宋代",
    "贺铸",
    ""
  ]
}