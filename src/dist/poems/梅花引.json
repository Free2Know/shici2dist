{
  "_id": "d6214cb154d442948f9c5d0d21b95489",
  "name": "梅花引",
  "contents": [
    "蒿火目。",
    "藜羹腹。",
    "书生宁有封侯骨。",
    "长须奴。",
    "下泽车。",
    "艰关险阻，",
    "谁教涉畏途。",
    "半生落漠长安道。",
    "一事无成双鬓老。",
    "南辕胡。",
    "北辕吴。",
    "功名富贵，",
    "情知不可图。",
    "槐安梦。",
    "鼓笛弄。",
    "驰骤百年尘一哄。",
    "陶渊明。",
    "张季鹰。",
    "一杯浊酒，",
    "焉知身後名。",
    "有溪可渔林可缴。",
    "须信在家贫也乐。",
    "熊门春。",
    "＊江云。",
    "几时作个，",
    "山间林下人。"
  ],
  "ptype": null,
  "poetName": "高宪",
  "poetId": "0802c62c2d9a44e1b36db09c5553307d",
  "form": "词",
  "tags": [
    "08.元代",
    "高宪",
    ""
  ]
}