{
  "_id": "3c15a69bac2040a28d86d58a62e6e5b5",
  "name": "十月梅·十月桃",
  "contents": [
    "千林凋尽，",
    "一阳未报，",
    "已绽南枝。",
    "独对霜天，",
    "冒寒先占花期。",
    "清香映月浮动，",
    "临浅水、疏影斜敧。",
    "孤标不似，",
    "绿李夭桃，",
    "取次成蹊。",
    "纵寿阳、妆脸偏宜。",
    "应未笑、天然雅态冰肌。",
    "寄语高楼，",
    "凭栏羌管休吹。",
    "东君自是为主，",
    "调鼎鼐、终付他时。",
    "从今点缀，",
    "百草千花，",
    "须待春归。"
  ],
  "ptype": null,
  "poetName": "宋无名氏",
  "poetId": "865eaa3d8cd842fc9b7d7825a3b3cfa9",
  "form": "未知",
  "tags": [
    "07.宋代",
    "宋无名氏",
    ""
  ]
}