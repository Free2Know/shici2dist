{
  "_id": "747850d25d6543d29a51c1158a5a62f9",
  "name": "送卧云道士",
  "contents": [
    "卧云道士来相辞，",
    "相辞倏忽何所之。",
    "紫阁春深烟霭霭，",
    "东风花柳折枝枝。",
    "药成酒熟有时节，",
    "寒食恐失松间期。",
    "冥鸿一见伤弓翼，",
    "高飞展转心无疑。",
    "满酌数杯酒，",
    "狂吟几首诗。",
    "留不住，",
    "去不悲，",
    "醯鸡蜉蝣安得知。"
  ],
  "ptype": null,
  "poetName": "虞有贤",
  "poetId": "bb92f0d1a6a74e5ead920de4cf1563f7",
  "form": "未知",
  "tags": [
    "06.唐代",
    "虞有贤",
    ""
  ]
}