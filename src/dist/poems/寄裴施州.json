{
  "_id": "2ee8ad07b89b4adba3568e3dcc0ae7ec",
  "name": "寄裴施州",
  "contents": [
    "廊庙之具裴施州，",
    "宿昔一逢无此流。",
    "金钟大镛在东序，",
    "冰壶玉衡悬清秋。",
    "自从相遇感多病，",
    "三岁为客宽边愁。",
    "尧有四岳明至理，",
    "汉二千石真分忧。",
    "几度寄书白盐北，",
    "苦寒赠我青羔裘。",
    "霜雪回光避锦袖，",
    "龙蛇动箧蟠银钩。",
    "紫衣使者辞复命，",
    "再拜故人谢佳政。",
    "将老已失子孙忧，",
    "后来况接才华盛。"
  ],
  "ptype": null,
  "poetName": "杜甫",
  "poetId": "526c710fccb149fe933edb19dad0ed50",
  "form": "未知",
  "tags": [
    "06.唐代",
    "杜甫",
    ""
  ]
}