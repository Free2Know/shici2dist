{
  "_id": "c2a3db62a64c4d82a205459fc1599abc",
  "name": "冬至下寄舍弟时应赴入京",
  "contents": [
    "去去知未远，",
    "依依甚初别。",
    "他乡至下心，",
    "昨夜阶前雪。",
    "终日读书仍少孤，",
    "家贫兄弟未当途。",
    "适远才过宿舂料，",
    "相随惟一平头奴。",
    "男儿出门事四海，",
    "立身世业文章在。",
    "莫漫忆柴扉，",
    "驷马高车朝紫微。",
    "江南驿使不曾断，",
    "迎前为尔非春衣。"
  ],
  "ptype": null,
  "poetName": "丘为",
  "poetId": "d90585cb15544637bb567afe5dd1598f",
  "form": "未知",
  "tags": [
    "06.唐代",
    "丘为",
    ""
  ]
}