{
  "_id": "b649897db2704bb5ba8a41dd6f0fd9ce",
  "name": "履道居三首",
  "contents": [
    "莫嫌地窄林亭小，",
    "莫厌贫家活计微。",
    "大有高门锁宽宅，",
    "主人到老不曾归。",
    "东里素帷犹未彻，",
    "南邻丹(旗右下换兆)又新悬。",
    "衡门蜗舍自惭愧，",
    "收得身来已五年。",
    "世事平分众所知，",
    "何尝苦乐不相随。",
    "唯余耽酒狂歌客，",
    "只有乐时无苦时。"
  ],
  "ptype": null,
  "poetName": "白居易",
  "poetId": "4b47c82f564748dcb909526665b648f9",
  "form": "未知",
  "tags": [
    "06.唐代",
    "白居易",
    ""
  ]
}