{
  "_id": "18f69c3c46f547dea364b64297a94204",
  "name": "祈真坛",
  "contents": [
    "玉瓮瑶坛二三级，",
    "学仙弟子参差入。",
    "霓旌队仗下不下，",
    "松桧森森天露湿。",
    "殿前寒气束香云，",
    "朝祈暮祷玄元君。",
    "茫茫俗骨醉更昏，",
    "楼台十二遥昆仑。",
    "昆仑纵广一万二千里，",
    "中有五色云霞五色水。",
    "何当断欲便飞去，",
    "不要九转神丹换精髓。"
  ],
  "ptype": null,
  "poetName": "齐己",
  "poetId": "d9aee30d8768477493378453904a05f3",
  "form": "未知",
  "tags": [
    "06.唐代",
    "齐己",
    ""
  ]
}