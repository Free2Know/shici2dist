{
  "_id": "e6c2c65441d04e639f9a3512c8f9cc4f",
  "name": "李湖州孺人弹筝歌",
  "contents": [
    "武帝升天留法曲，",
    "凄情掩抑弦柱促。",
    "上阳宫人怨青苔，",
    "此夜想夫怜碧玉。",
    "思妇高楼刺壁窥，",
    "愁猿叫月鹦呼儿。",
    "寸心十指有长短，",
    "妙入神处无人知。",
    "独把梁州凡几拍，",
    "风沙对面胡秦隔。",
    "听中忘却前溪碧，",
    "醉后犹疑边草白。"
  ],
  "ptype": null,
  "poetName": "顾况",
  "poetId": "257256f854be4894ba52b307a8f77fff",
  "form": "未知",
  "tags": [
    "06.唐代",
    "顾况",
    ""
  ]
}