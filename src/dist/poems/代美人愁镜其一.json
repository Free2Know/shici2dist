{
  "_id": "057dc53f1a324d999d359f20d74a13c1",
  "name": "代美人愁镜其一",
  "contents": [
    "明明金鹊镜，",
    "了了玉台前。",
    "拂拭交冰月，",
    "光辉何清圆。",
    "红颜老昨日，",
    "白发多去年。",
    "铅粉坐相误，",
    "照来空凄然。",
    "美人赠此盘龙之宝镜，",
    "烛我金缕之罗衣。",
    "时将红袖拂明月，",
    "为惜普照之馀晖。",
    "影中金鹊飞不灭，",
    "台下青鸾思独绝。",
    "稿砧一别若箭弦，",
    "去有日，",
    "来无年。",
    "狂风吹却妾心断，",
    "玉箸并堕菱花前。"
  ],
  "ptype": null,
  "poetName": "李白",
  "poetId": "1c542937bfe34c558cb9df9ecc9c2d5d",
  "form": "未知",
  "tags": [
    "06.唐代",
    "李白",
    ""
  ]
}