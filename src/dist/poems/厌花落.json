{
  "_id": "0266c9dd03a34c3ab2e22b4760f538aa",
  "name": "厌花落",
  "contents": [
    "厌花落，",
    "人寂寞，",
    "果树阴成燕翅齐，",
    "西园永日闲高阁。",
    "后堂夹帘愁不卷，",
    "低头闷把衣襟捻。",
    "忽然事到心中来，",
    "四肢娇入茸茸眼。",
    "也曾同在华堂宴，",
    "佯佯拢鬓偷回面。",
    "半醉狂心忍不禁，",
    "分明一任傍人见。",
    "书中说却平生事，",
    "犹疑未满情郎意。",
    "锦囊封了又重开，",
    "夜深窗下烧红纸。",
    "红纸千张言不尽，",
    "至诚无语传心印。",
    "但得鸳鸯枕臂眠，",
    "也任时光都一瞬。"
  ],
  "ptype": null,
  "poetName": "韩偓",
  "poetId": "bca72048a93e447f96a7e1dac88dd312",
  "form": "未知",
  "tags": [
    "06.唐代",
    "韩偓",
    ""
  ]
}