{
  "_id": "d7e5190da26f404da6f43349e09d0841",
  "name": "咏白莲",
  "contents": [
    "腻于琼粉白于脂，",
    "京兆夫人未画眉。",
    "静婉舞偷将动处，",
    "西施嚬效半开时。",
    "通宵带露妆难洗，",
    "尽日凌波步不移。",
    "愿作水仙无别意，",
    "年年图与此花期。",
    "细嗅深看暗断肠，",
    "从今无意爱红芳。",
    "折来只合琼为客，",
    "把种应须玉甃塘。",
    "向日但疑酥滴水，",
    "含风浑讶雪生香。",
    "吴王台下开多少，",
    "遥似西施上素妆。"
  ],
  "ptype": null,
  "poetName": "皮日休",
  "poetId": "672473573d2f40389db7a950bf5a8148",
  "form": "未知",
  "tags": [
    "06.唐代",
    "皮日休",
    ""
  ]
}