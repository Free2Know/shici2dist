{
  "_id": "ac468402e22b49dea8330f9824eb797e",
  "name": "至日遣兴，奉寄北省旧阁老、两……",
  "contents": [
    "去岁兹辰捧御床，",
    "五更三点入鹓行。",
    "欲知趋走伤心地，",
    "正想氛氲满眼香。",
    "无路从容陪语笑，",
    "有时颠倒著衣裳。",
    "何人错忆穷愁日，",
    "愁日愁随一线长。",
    "忆昨逍遥供奉班，",
    "去年今日侍龙颜。",
    "麒麟不动炉烟上，",
    "孔雀徐开扇影还。",
    "玉几由来天北极，",
    "朱衣只在殿中间。",
    "孤城此日堪肠断，",
    "愁对寒云雪满山。"
  ],
  "ptype": null,
  "poetName": "杜甫",
  "poetId": "526c710fccb149fe933edb19dad0ed50",
  "form": "未知",
  "tags": [
    "06.唐代",
    "杜甫",
    ""
  ]
}