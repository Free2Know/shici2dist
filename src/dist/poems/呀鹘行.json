{
  "_id": "504b9027065a425f871024822066fcff",
  "name": "呀鹘行",
  "contents": [
    "病鹘孤飞俗眼丑，",
    "每夜江边宿衰柳。",
    "清秋落日已侧身，",
    "过雁归鸦错回首。",
    "紧脑雄姿迷所向，",
    "疏翮稀毛不可状。",
    "强神迷复皂雕前，",
    "俊才早在苍鹰上。",
    "风涛飒飒寒山阴，",
    "熊罴欲蛰龙蛇深。",
    "念尔此时有一掷，",
    "失声溅血非其心。"
  ],
  "ptype": null,
  "poetName": "杜甫",
  "poetId": "526c710fccb149fe933edb19dad0ed50",
  "form": "未知",
  "tags": [
    "06.唐代",
    "杜甫",
    ""
  ]
}