{
  "_id": "336917d0759e49658129629fb5bbc1d6",
  "name": "东平蓬莱驿夜宴平卢杨判官醉后赠别……",
  "contents": [
    "驿楼涨海壖，",
    "秋月寒城边。",
    "相见自不足，",
    "况逢主人贤。",
    "夜清酒浓人如玉，",
    "一斗何啻直十千。",
    "木兰为樽金为杯，",
    "江南急管卢女弦。",
    "齐童如花解郢曲，",
    "起舞激楚歌采莲。",
    "固知别多相逢少，",
    "乐极哀至心婵娟。",
    "少留莫辞醉，",
    "前路方悠然。",
    "明日分飞倘相忆，",
    "只应遥望西南天。"
  ],
  "ptype": null,
  "poetName": "独孤及",
  "poetId": "7a55e7a98144437b8706a0d2330dd6ff",
  "form": "未知",
  "tags": [
    "06.唐代",
    "独孤及",
    ""
  ]
}