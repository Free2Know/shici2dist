{
  "_id": "d814cdc88e6c41428d9a2cd096b7bce1",
  "name": "送别郑明府",
  "contents": [
    "长头大鼻鬓如雪，",
    "早岁连兵剑锋折。",
    "千金尽去无斗储，",
    "双袖破来空百结。",
    "独恋郊扉已十春，",
    "高阳酒徒连此身。",
    "路傍谁识郑公子，",
    "谷口应知汉逸人。",
    "儿女相悲探井臼，",
    "前功岂在他人后。",
    "劝君不得学渊明，",
    "且策驴车辞五柳。"
  ],
  "ptype": null,
  "poetName": "韩翃",
  "poetId": "ac2ec95c7b1044ef8cfb880fab746dee",
  "form": "未知",
  "tags": [
    "06.唐代",
    "韩翃",
    ""
  ]
}