{
  "_id": "9197fc44a5a14cda81c65ede449e1e50",
  "name": "又诗二首",
  "contents": [
    "省悟前非一息间，",
    "更抛闲事弃尘寰。",
    "徒夸美酒如琼液，",
    "休恋娇娥似玉颜。",
    "含笑谩教情面厚，",
    "多愁还使鬓毛斑。",
    "云中幸有堪归路，",
    "无限青山是我山。",
    "何用烧丹学驻颜，",
    "闹非城市静非山。",
    "时人若觅长生药，",
    "对景无心是大还。"
  ],
  "ptype": null,
  "poetName": "马湘",
  "poetId": "df9566f7b01741c2ad95f2b3fc899cc3",
  "form": "未知",
  "tags": [
    "06.唐代",
    "马湘",
    ""
  ]
}