{
  "_id": "c69ef67ea7ed46a48bfb9e600c22eebb",
  "name": "醉乡曲",
  "contents": [
    "说与贤瞒，",
    "这躯壳、安能久仗凭。",
    "幸尊中有酒浇磊块，",
    "先交神气平。",
    "醉乡道路无他径。",
    "任陶陶、现出真如性。",
    "没闲恼、没闲争。",
    "也能使情怀长似春。",
    "也能使飘然逸气如云。",
    "饶君万劫修功行。",
    "又争如、一盏乐天真。",
    "这些儿，",
    "休放过、且重斟。"
  ],
  "ptype": null,
  "poetName": "沈瀛",
  "poetId": "0b81093a5bd746508bb0093e67310508",
  "form": "未知",
  "tags": [
    "07.宋代",
    "沈瀛",
    ""
  ]
}