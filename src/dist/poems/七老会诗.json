{
  "_id": "40450f4e76f8497bab11d665a19e8605",
  "name": "七老会诗",
  "contents": [
    "东洛幽闲日暮春，",
    "邀欢多是白头宾。",
    "官班朱紫多相似，",
    "年纪高低次第匀。",
    "联句每言松竹意，",
    "停杯多说古今人。",
    "更无外事来心肺，",
    "空有清虚入思神。",
    "醉舞两回迎劝酒，",
    "狂歌一曲会娱身。",
    "今朝何事偏情重，",
    "同作明时列任臣。"
  ],
  "ptype": null,
  "poetName": "郑据",
  "poetId": "0244b66445f84646a22f385585e872f7",
  "form": "未知",
  "tags": [
    "06.唐代",
    "郑据",
    ""
  ]
}