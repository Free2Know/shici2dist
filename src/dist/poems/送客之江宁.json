{
  "_id": "4973f01f66634f07a82066c9274e5c2a",
  "name": "送客之江宁",
  "contents": [
    "春流送客不应赊，",
    "南入徐州见柳花。",
    "朱雀桥边看淮水，",
    "乌衣巷里问王家。",
    "千闾万井无多事，",
    "辟户开门向山翠。",
    "楚云朝下石头城，",
    "江燕双飞瓦棺寺。",
    "吴士风流甚可亲，",
    "相逢嘉赏日应新。",
    "从来此地夸羊酪，",
    "自有莼羹定却人。"
  ],
  "ptype": null,
  "poetName": "韩翃",
  "poetId": "ac2ec95c7b1044ef8cfb880fab746dee",
  "form": "未知",
  "tags": [
    "06.唐代",
    "韩翃",
    ""
  ]
}