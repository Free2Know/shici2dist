{
  "_id": "7f68ebeaf9d7430cba503eba21eeba05",
  "name": "夫远征",
  "contents": [
    "赵卒四十万，",
    "尽为坑中鬼。",
    "赵王未信赵母言，",
    "犹点新兵更填死。",
    "填死之兵兵气索，",
    "秦强赵破括敌起。",
    "括虽专命起尚轻，",
    "何况牵肘之人牵不已。",
    "坑中之鬼妻在营，",
    "髽麻戴绖鹅雁鸣。",
    "送夫之妇又行哭，",
    "哭声送死非送行。",
    "夫远征，",
    "远征不必戍长城，",
    "出门便不知死生。"
  ],
  "ptype": null,
  "poetName": "元稹",
  "poetId": "9863285b1f514da9a74432fd80c442aa",
  "form": "未知",
  "tags": [
    "06.唐代",
    "元稹",
    ""
  ]
}