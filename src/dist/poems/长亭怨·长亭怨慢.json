{
  "_id": "42b3edc8d09347fcb4bd186a9cf2f961",
  "name": "长亭怨·长亭怨慢",
  "contents": [
    "泛孤艇、东皋过遍。",
    "尚记当日，",
    "绿阴门掩。",
    "屐齿莓阶，",
    "酒痕罗袖事何限。",
    "欲寻前迹，",
    "空惆怅、成秋苑。",
    "自约赏花人，",
    "别後总、风流云散。",
    "水远。",
    "怎知流水外，",
    "却是乱山尤远。",
    "天涯梦短。",
    "想忘了、绮疏雕槛。",
    "望不尽、苒苒斜阳，",
    "抚乔木、年华将晚。",
    "但数点红英，",
    "犹识西园凄婉。"
  ],
  "ptype": null,
  "poetName": "王沂孙",
  "poetId": "b844bd4c6b874758842d51f9b6d392ec",
  "form": "词",
  "tags": [
    "07.宋代",
    "王沂孙",
    ""
  ]
}