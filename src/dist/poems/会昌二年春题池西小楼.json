{
  "_id": "345be81e9f5f46008cb8dcb642f2cc69",
  "name": "会昌二年春题池西小楼",
  "contents": [
    "花边春水水边楼，",
    "一坐经今四十秋。",
    "望月桥倾三遍换，",
    "采莲船破五回修。",
    "园林一半成乔木，",
    "邻里三分作白头。",
    "苏李冥蒙随烛灭，",
    "陈樊漂泊逐萍流。",
    "[苏庶子弘、李中丞道枢、及陈、樊二妓十余年皆楼中歌酒中伴，",
    "或殁或散，",
    "独予在焉。",
    "]虽贫眼下无妨乐，",
    "纵病心中不与愁。",
    "自笑灵光岿然在，",
    "春来游得且须游。"
  ],
  "ptype": null,
  "poetName": "白居易",
  "poetId": "4b47c82f564748dcb909526665b648f9",
  "form": "未知",
  "tags": [
    "06.唐代",
    "白居易",
    ""
  ]
}