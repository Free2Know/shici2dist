{
  "_id": "c3365930e7b94e7290bbaf5252b79539",
  "name": "相和歌辞·白头吟",
  "contents": [
    "请君膝上琴，",
    "弹我白头吟。",
    "忆昔君前娇笑语，",
    "两情宛转如萦素。",
    "宫中为我起高楼，",
    "更开华池种芳树。",
    "春天百草秋始衰，",
    "弃我不待白头时。",
    "罗襦玉珥色未暗，",
    "今朝已道不相宜。",
    "扬州青铜作明镜，",
    "暗中持照不见影。",
    "人心回互自无穷，",
    "眼前好恶那能定。",
    "君恩已去若再返，",
    "菖蒲花生月长满。"
  ],
  "ptype": null,
  "poetName": "张籍",
  "poetId": "e28934ff12d24f49af3b3cf028d21fec",
  "form": "未知",
  "tags": [
    "06.唐代",
    "张籍",
    ""
  ]
}