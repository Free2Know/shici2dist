{
  "_id": "431d806409234c35a3367f91e1963afa",
  "name": "剡纸歌",
  "contents": [
    "云门路上山阴雪，",
    "中有玉人持玉节。",
    "宛委山里禹馀粮，",
    "石中黄子黄金屑。",
    "剡溪剡纸生剡藤，",
    "喷水捣后为蕉叶。",
    "欲写金人金口经，",
    "寄与山阴山里僧。",
    "手把山中紫罗笔，",
    "思量点画龙蛇出。",
    "政是垂头蹋翼时，",
    "不免向君求此物。",
    "第二百六十六卷"
  ],
  "ptype": null,
  "poetName": "顾况",
  "poetId": "257256f854be4894ba52b307a8f77fff",
  "form": "未知",
  "tags": [
    "06.唐代",
    "顾况",
    ""
  ]
}