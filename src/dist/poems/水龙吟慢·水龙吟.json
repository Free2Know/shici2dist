{
  "_id": "bc763eef3b1a4643b9c04511168828ee",
  "name": "水龙吟慢·水龙吟",
  "contents": [
    "玉皇金阙长春，",
    "民仰高天欣载。",
    "年年一度定佳期，",
    "风情多感慨。",
    "绮罗竞交会。",
    "争折花枝两相对。",
    "舞袖翩翩歌声妙，",
    "掩粉面、斜窥翠黛。",
    "锦额门开彩架，",
    "球儿裳、先秀神仙队。",
    "融香拂席霓裳动，",
    "铿锵环珮。",
    "宝座巍巍五云密，",
    "欢呼争拜退。",
    "管弦众作欲归去，",
    "愿吾皇、万年恩爱。"
  ],
  "ptype": null,
  "poetName": "宋无名氏",
  "poetId": "865eaa3d8cd842fc9b7d7825a3b3cfa9",
  "form": "词",
  "tags": [
    "07.宋代",
    "宋无名氏",
    ""
  ]
}