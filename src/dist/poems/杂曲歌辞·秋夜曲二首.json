{
  "_id": "9cf4d168773843cd80ec39576a23df0b",
  "name": "杂曲歌辞·秋夜曲二首",
  "contents": [
    "天清漏长霜泊泊，",
    "兰绿收荣桂膏涸。",
    "高楼云鬟弄婵娟，",
    "古瑟暗断秋风弦。",
    "玉关遥隔万里道，",
    "金刀不剪双泪泉。",
    "香囊火死香气少，",
    "向帷合眼何时晓。",
    "城乌作营啼野月，",
    "秦州少妇生离别。",
    "秋灯向壁掩洞房，",
    "良人此夜直明光。",
    "天河悠悠漏水长，",
    "南楼北斗两相当。"
  ],
  "ptype": null,
  "poetName": "王建",
  "poetId": "e7908ed42dc84e5a98e44132daf727fa",
  "form": "未知",
  "tags": [
    "06.唐代",
    "王建",
    ""
  ]
}