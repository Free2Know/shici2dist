{
  "_id": "c691879d42e441899c8ecc171992c639",
  "name": "琴曲歌辞·风入松歌",
  "contents": [
    "西岭松声落日秋，",
    "千枝万叶风飕飗。",
    "美人援琴弄成曲，",
    "写得松间声断续。",
    "声断续，",
    "清我魂，",
    "流波坏陵安足论。",
    "美人夜坐月明里，",
    "含少商兮照清征。",
    "风何凄兮飘凤脊，",
    "搅寒松兮又夜起。",
    "夜未央，",
    "曲何长，",
    "金徽更促声泱泱。",
    "何人此时不得意，",
    "意苦弦悲闻客堂。"
  ],
  "ptype": null,
  "poetName": "皎然",
  "poetId": "9197bb3441534b1fa9d7b62536ec7a2b",
  "form": "未知",
  "tags": [
    "06.唐代",
    "皎然",
    ""
  ]
}