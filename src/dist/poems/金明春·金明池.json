{
  "_id": "54a465afc05646bfbf72880722075130",
  "name": "金明春·金明池",
  "contents": [
    "宝历延洪，",
    "昌辰开泰，",
    "崧岳储灵特异。",
    "贤才并、□时间出，",
    "尽一一惊人绝艺。",
    "捧乡书、气格飘飘，",
    "似阆苑神仙，",
    "参差相继。",
    "纵子墨文章，",
    "相如才调，",
    "骤觉雷声平地。",
    "太守宾兴当此际。",
    "正瑞霭寒轻，",
    "虚堂风细。",
    "舞腰旋、飞尘仿佛，",
    "歌管递、清声嘹唳。",
    "况相将、桂籍荣登，",
    "对酒面鳞红，",
    "何妨沈醉。",
    "但管取明年，",
    "宫花重戴，",
    "共赏金明春意。"
  ],
  "ptype": null,
  "poetName": "刘弇",
  "poetId": "37f1a55f3cac4d27be0036c44fb7d6f8",
  "form": "词",
  "tags": [
    "07.宋代",
    "刘弇",
    ""
  ]
}