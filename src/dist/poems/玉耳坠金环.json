{
  "_id": "0a35d14946264ecb89a2897313315d76",
  "name": "玉耳坠金环",
  "contents": [
    "乳燕交飞，",
    "晓莺轻啭花深处。",
    "画堂帘幕卷东风，",
    "晴雪飘香絮。",
    "犹记当时院宇。",
    "悄寒轻、梨花暮雨。",
    "绣衾同梦，",
    "鸳枕双＊，",
    "绿窗低语。",
    "春已阑珊，",
    "落红飘满西园路。",
    "强拈针线解春愁，",
    "只是无情绪。",
    "无柰年华暗度。",
    "黛眉颦、柔肠万缕。",
    "章台人远，",
    "芳草和烟，",
    "萋萋南浦。"
  ],
  "ptype": null,
  "poetName": "赵雍",
  "poetId": "ce57913076a046d2b4abaa5a21af51d9",
  "form": "未知",
  "tags": [
    "08.元代",
    "赵雍",
    ""
  ]
}