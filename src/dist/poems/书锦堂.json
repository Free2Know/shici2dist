{
  "_id": "776edcbe793b47a59541e237d9fedcc9",
  "name": "书锦堂",
  "contents": [
    "朱户黏鸡，",
    "钿钗簇燕，",
    "恰颁三日王春。",
    "记得当年佳梦，",
    "始绂祥麟。",
    "杜陵天近衣冠盛，",
    "谢庭春暖薰兰馨。",
    "人争羡，",
    "青鬓未饶，",
    "恩袍草色光凝。",
    "佳音须侧耳听。",
    "报取日下蜚声。",
    "蚕纸涂鸦，",
    "天上宝墨犹新。",
    "蛰雷先奋三冬暖，",
    "便风终快九霄鹏。",
    "君须念，",
    "早晚小儒，",
    "终期一报平津。"
  ],
  "ptype": null,
  "poetName": "朱唏颜",
  "poetId": "33726b528bdb4c688d0b5cba9f9f5675",
  "form": "未知",
  "tags": [
    "08.元代",
    "朱唏颜",
    ""
  ]
}