{
  "_id": "22bb273d02b34944a925bbc410704412",
  "name": "修史亭三首",
  "contents": [
    "山前邻叟去纷纷，",
    "独强衰羸爱杜门。",
    "渐觉一家看冷落，",
    "地炉生火自温存。",
    "甘心七十且酣歌，",
    "自算平生幸已多。",
    "不似香山白居士，",
    "晚将心地著禅魔。",
    "乌纱巾上是青天，",
    "检束酬知四十年。",
    "谁料平生臂鹰手，",
    "挑灯自送佛前钱。"
  ],
  "ptype": null,
  "poetName": "司空图",
  "poetId": "d352662e762446d1a7bb8cc679ae21fa",
  "form": "未知",
  "tags": [
    "06.唐代",
    "司空图",
    ""
  ]
}