{
  "_id": "8fc9c11697d143e4b13a9e5538596bfe",
  "name": "同王昌龄送族弟襄归桂阳其二",
  "contents": [
    "尔家何在潇湘川。",
    "青莎白石长沙边。",
    "昨梦江花照江日。",
    "  ( 日一作月 )几枝正发东窗前。",
    "觉来欲往心悠然。",
    "魂随越鸟飞南天。",
    "秦云连山海相接。",
    "桂水横烟不可涉。",
    "送君此去令人愁。",
    "风帆茫茫隔河洲。",
    "春潭琼草绿可折。",
    "西寄长安明月楼。"
  ],
  "ptype": null,
  "poetName": "李白",
  "poetId": "1c542937bfe34c558cb9df9ecc9c2d5d",
  "form": "未知",
  "tags": [
    "06.唐代",
    "李白",
    ""
  ]
}