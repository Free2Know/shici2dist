{
  "_id": "4982da98eb3349bab56e6bd53b818e2c",
  "name": "铜柱辞",
  "contents": [
    "招灵铸柱垂英烈，",
    "手执干戈征百越。",
    "诞今铸柱庇黔黎，",
    "指画风雷开五溪。",
    "五溪之险不足恃，",
    "我旅争登若平地。",
    "五溪之众不足平，",
    "我师轻蹑如春冰。",
    "溪人畏威思纳质，",
    "弃污归明求立誓。",
    "誓山川兮告鬼神，",
    "保子孙兮千万春。"
  ],
  "ptype": null,
  "poetName": "李宏皋",
  "poetId": "90d51f9e3d744fcc81b5ddf5c882163d",
  "form": "未知",
  "tags": [
    "06.唐代",
    "李宏皋",
    ""
  ]
}