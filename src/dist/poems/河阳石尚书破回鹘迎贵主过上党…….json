{
  "_id": "856f8ec244154a7c8afb49b45a00a135",
  "name": "河阳石尚书破回鹘迎贵主过上党……",
  "contents": [
    "塞北虏郊随手破，",
    "山东贼垒掉鞭收。",
    "乌孙公主归秦地，",
    "白马将军入潞州。",
    "剑拔青鳞蛇尾活，",
    "弦抨赤羽火星流。",
    "须知鸟目犹难漏，",
    "纵有天狼岂足忧。",
    "画角三声刁斗晓，",
    "清商一部管弦秋。",
    "他时麟阁图勋业，",
    "更合何人居上头。"
  ],
  "ptype": null,
  "poetName": "白居易",
  "poetId": "4b47c82f564748dcb909526665b648f9",
  "form": "未知",
  "tags": [
    "06.唐代",
    "白居易",
    ""
  ]
}