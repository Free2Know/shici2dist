{
  "_id": "7d36601282d94a9eb7f9bd191b365c61",
  "name": "夏景无事因怀章来二上人二首",
  "contents": [
    "澹景微阴正送梅，",
    "幽人逃暑瘿楠杯。",
    "水花移得和鱼子，",
    "山蕨收时带竹胎。",
    "啸馆大都偏见月，",
    "醉乡终竟不闻雷。",
    "更无一事唯留客，",
    "却被高僧怕不来。",
    "佳树盘珊枕草堂，",
    "此中随分亦闲忙。",
    "平铺风簟寻琴谱，",
    "静扫烟窗著药方。",
    "幽鸟见贫留好语，",
    "白莲知卧送清香。",
    "从今有计消闲日，",
    "更为支公置一床。"
  ],
  "ptype": null,
  "poetName": "皮日休",
  "poetId": "672473573d2f40389db7a950bf5a8148",
  "form": "未知",
  "tags": [
    "06.唐代",
    "皮日休",
    ""
  ]
}