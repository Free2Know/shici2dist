{
  "_id": "df4f7a6170434a16a4a63d22f331174d",
  "name": "杂曲歌辞·行路难",
  "contents": [
    "玉堂向夕如无人，",
    "丝竹俨然宫商死。",
    "细人何言入君耳，",
    "尘生金尊酒如水。",
    "君今不念岁蹉跎，",
    "雁天明明凉露多。",
    "华灯青凝久照夜，",
    "彩童窈窕虚垂罗。",
    "入宫见妒君不察，",
    "莫入此地出风波。",
    "此时不乐早休息，",
    "女颜易老君如何。"
  ],
  "ptype": null,
  "poetName": "鲍溶",
  "poetId": "f56f28362c1a41cda98a75ae87c46c05",
  "form": "未知",
  "tags": [
    "06.唐代",
    "鲍溶",
    ""
  ]
}