{
  "_id": "0e3a2fcec5654d60aa5a8e9948887183",
  "name": "马索",
  "contents": [
    "晓窗明，",
    "庭外寒梅向残月。",
    "吴溪庾岭，",
    "一枝偷把阳和泄。",
    "冰姿素艳，",
    "自然天赋，",
    "品格真殊常别。",
    "奈北人、不识南枝，",
    "唤作腊前杏先发。",
    "奇绝。",
    "照溪临水，",
    "素禽飞下，",
    "玉羽琼芳斗清洁。",
    "懊恨春来何晚，",
    "伤心邻妇争先折。",
    "多情立马，",
    "待得黄昏，",
    "疏影斜斜微酸结。",
    "恨马融、一声羌笛起处，",
    "纷纷落如雪。"
  ],
  "ptype": null,
  "poetName": "宋无名氏",
  "poetId": "865eaa3d8cd842fc9b7d7825a3b3cfa9",
  "form": "未知",
  "tags": [
    "07.宋代",
    "宋无名氏",
    ""
  ]
}