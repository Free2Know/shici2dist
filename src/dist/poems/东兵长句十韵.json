{
  "_id": "b9eafc929ac84394927e23af307bdbff",
  "name": "东兵长句十韵",
  "contents": [
    "上党争为天下脊，",
    "邯郸四十万秦坑。",
    "狂童何者欲专地，",
    "圣主无私岂玩兵。",
    "玄象森罗摇北落，",
    "诗人章句咏东征。",
    "雄如马武皆弹剑，",
    "少似终军亦请缨。",
    "屈指庙堂无失策，",
    "垂衣尧舜待升平。",
    "羽林东下雷霆怒，",
    "楚甲南来组练明。",
    "即墨龙文光照曜，",
    "常山蛇阵势纵横。",
    "落雕都尉万人敌，",
    "黑矟将军一鸟轻。",
    "渐见长围云欲合，",
    "可怜穷垒带犹萦。",
    "凯歌应是新年唱，",
    "便逐春风浩浩声。"
  ],
  "ptype": null,
  "poetName": "杜牧",
  "poetId": "cb365a383b844378951f5ba10473b765",
  "form": "未知",
  "tags": [
    "06.唐代",
    "杜牧",
    ""
  ]
}