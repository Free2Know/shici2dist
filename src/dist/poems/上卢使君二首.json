{
  "_id": "5ba7b45901474e2cb0b75db82470f1ec",
  "name": "上卢使君二首",
  "contents": [
    "一领彤弓下赤墀，",
    "惟将清净作藩篱。",
    "马卿山岳金相似，",
    "张绪风情柳不如。",
    "心染烟霞新句出，",
    "笔驱奸蠹宿根隳。",
    "鄱阳黎庶还堪羡，",
    "头有重天足在□。",
    "司马迁文亚圣人，",
    "三头九陌碾香尘。",
    "尽传棣萼麟兼凤，",
    "终作昌朝甫与申。",
    "楼耸娇歌疏雨过，",
    "风含和气满城春。",
    "因知寰海升平去，",
    "又见高宗梦里人。"
  ],
  "ptype": null,
  "poetName": "贯休",
  "poetId": "2010d2499c414e5c920b044c4657b2cb",
  "form": "未知",
  "tags": [
    "06.唐代",
    "贯休",
    ""
  ]
}