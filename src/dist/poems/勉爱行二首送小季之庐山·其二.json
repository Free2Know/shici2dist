{
  "_id": "5da7c304fe274ab994c1f0a9602a01a7",
  "name": "勉爱行二首送小季之庐山·其二",
  "contents": [
    "别柳当马头，",
    "官槐如兔目。",
    "欲将千里别，",
    "持此易斗粟。",
    "南云北云空脉断，",
    "灵台经络悬春线。",
    "青轩树转月满床，",
    "下国饥儿梦中见。",
    "维尔之昆二十余，",
    "年来持镜颇有须。",
    "辞家三载今如此，",
    "索米王门一事无。",
    "荒沟古水光如刀，",
    "庭南拱柳生蛴螬。",
    "江干幼客真可念，",
    "郊原晚吹悲号号。"
  ],
  "ptype": null,
  "poetName": "李贺",
  "poetId": "cd247d8e8f974620a738b26e2464470c",
  "form": "未知",
  "tags": [
    "06.唐代",
    "李贺",
    ""
  ]
}