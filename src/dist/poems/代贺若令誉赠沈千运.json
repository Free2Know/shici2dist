{
  "_id": "76fda18a00e64b61ba53cbd8bf60a183",
  "name": "代贺若令誉赠沈千运",
  "contents": [
    "相逢问姓名亦存，",
    "别时无子今有孙。",
    "山上双松长不改，",
    "百家唯有三家村。",
    "村南村西车马道，",
    "一宿通舟水浩浩。",
    "涧中磊磊十里石，",
    "河上淤泥种桑麦。",
    "平坡冢墓皆我亲，",
    "满田主人是旧客。",
    "举声酸鼻问同年，",
    "十人六七归下泉。",
    "分手如何更此地，",
    "回头不语泪潸然。"
  ],
  "ptype": null,
  "poetName": "王季友",
  "poetId": "5d2d669a91dd4307ac05cef1142cf95c",
  "form": "未知",
  "tags": [
    "06.唐代",
    "王季友",
    ""
  ]
}