{
  "_id": "6b7fa7f31d724c1c9b3f4a8aa2519ffa",
  "name": "酬秦山人赠别二首",
  "contents": [
    "知君高隐占贤星，",
    "卷叶时时注佛经。",
    "姓被名公题旧里，",
    "诗将丽句号新亭。",
    "来观新月依清室，",
    "欲漱香泉护触瓶。",
    "我有主人江太守，",
    "如何相伴住禅灵。",
    "谁知卧病不妨禅，",
    "迹寄诗流性似偏。",
    "叶示黄金童子爱，",
    "书题青字古人传。",
    "时高独鹤来云外，",
    "每羡闲花在眼前。",
    "对此留君还欲别，",
    "应思石瀃访春泉。"
  ],
  "ptype": null,
  "poetName": "皎然",
  "poetId": "9197bb3441534b1fa9d7b62536ec7a2b",
  "form": "未知",
  "tags": [
    "06.唐代",
    "皎然",
    ""
  ]
}