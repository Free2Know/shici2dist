{
  "_id": "d2ac9c8cf47a492dabee95d6a7065282",
  "name": "思君吟寄某某生",
  "contents": [
    "我思君兮河之壖。",
    "我为河中之泉，",
    "君为河中之青天。",
    "天青青，",
    "泉泠泠。",
    "泉含青天天隔泉，",
    "我思君兮心亦然。",
    "心亦然，",
    "此心复在天之侧。",
    "我心为风兮淅淅，",
    "君身为云兮幂幂。",
    "此风引此云兮云不来，",
    "此风此云兮何悠哉，",
    "与我身心双裴回。"
  ],
  "ptype": null,
  "poetName": "卢仝",
  "poetId": "0c0878928a0b44d181487dd20f6a78af",
  "form": "未知",
  "tags": [
    "06.唐代",
    "卢仝",
    ""
  ]
}