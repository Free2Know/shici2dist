{
  "_id": "b3b7c71a06a340bf91faa71d745f48c9",
  "name": "五歌·食鱼",
  "contents": [
    "江南春旱鱼无泽，",
    "岁晏未曾腥鼎鬲。",
    "今朝有客卖鲈鲂，",
    "手提见我长于尺。",
    "呼儿舂取红莲米，",
    "轻重相当加十倍。",
    "且作吴羹助早餐，",
    "饱卧晴檐曝寒背。",
    "横戈负羽正纷纷，",
    "只用骁雄不用文。",
    "争如晓夕讴吟样，",
    "好伴沧洲白鸟群。"
  ],
  "ptype": null,
  "poetName": "陆龟蒙",
  "poetId": "24da7e0c89c84ef1a380e3dd03438110",
  "form": "未知",
  "tags": [
    "06.唐代",
    "陆龟蒙",
    ""
  ]
}