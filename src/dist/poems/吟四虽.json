{
  "_id": "2aaa374a26f04ce589e2a020f572bce1",
  "name": "吟四虽",
  "contents": [
    "酒酣后，",
    "歌歇时。",
    "请君添一酌，",
    "听我吟四虽。",
    "年虽老，",
    "犹少于韦长史。",
    "命虽薄，",
    "犹胜于郑长水。",
    "眼虽病，",
    "犹明于徐郎中。",
    "家虽贫，",
    "犹富于郭庶子。",
    "省躬审分何侥幸，",
    "值酒逢歌且欢喜。",
    "忘荣知足委天和，",
    "亦应得尽生生理。",
    "[分司同官中，",
    "韦长史绩年七十余，",
    "郭庶子求贫苦最甚，",
    "徐郎中晦因疾丧明，",
    "予为河南尹时，",
    "见同年郑俞始受长水县令，",
    "因叹四子而成此篇也。",
    "]"
  ],
  "ptype": null,
  "poetName": "白居易",
  "poetId": "4b47c82f564748dcb909526665b648f9",
  "form": "未知",
  "tags": [
    "06.唐代",
    "白居易",
    ""
  ]
}