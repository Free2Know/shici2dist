{
  "_id": "cf081494be9e48c1bd6e46ef45f5a96d",
  "name": "赠赵崇侍御",
  "contents": [
    "贵达合逢明圣日，",
    "风流又及少年时。",
    "才因出众人皆嫉，",
    "势欲摩霄自不知。",
    "正直早年闻苦节，",
    "从容此日见清规。",
    "却教鹦鹉呼桃叶，",
    "便遣婵娟唱竹枝。",
    "闲话篇章停烛久，",
    "醉迷歌舞出花迟。",
    "云鸿别有回翔便，",
    "应笑啁啾燕雀卑。"
  ],
  "ptype": null,
  "poetName": "方干",
  "poetId": "06f0291dac634a49ab474dd7cadbf853",
  "form": "未知",
  "tags": [
    "06.唐代",
    "方干",
    ""
  ]
}