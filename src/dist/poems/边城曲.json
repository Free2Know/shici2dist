{
  "_id": "c8ef963d5c274ceca7adc0d80b99fb81",
  "name": "边城曲",
  "contents": [
    "人生莫作远行客，",
    "远行莫戍黄沙碛。",
    "黄沙碛下八月时，",
    "霜风裂肤百草衰。",
    "尘沙晴天迷道路，",
    "河水悠悠向东去。",
    "胡笳听彻双泪流，",
    "羁魂惨惨生边愁。",
    "原头猎火夜相向，",
    "马蹄蹴蹋层冰上。",
    "不似京华侠少年，",
    "清歌妙舞落花前。"
  ],
  "ptype": null,
  "poetName": "戴叔伦",
  "poetId": "5d90649e304a4bceb43ad0b2a9c5c274",
  "form": "未知",
  "tags": [
    "06.唐代",
    "戴叔伦",
    ""
  ]
}