{
  "_id": "4760ec4ae1734a88bb5a6ca73d253321",
  "name": "夜泛阳坞入明月湾即事寄崔湖州",
  "contents": [
    "湖山处处好淹留，",
    "最爱东湾北坞头。",
    "掩映橘林千点火，",
    "泓澄潭水一盆油。",
    "龙头画舸衔明月，",
    "鹊脚红旗蘸碧流。",
    "为报茶山崔太守，",
    "与君各是一家游。",
    "[尝羡吴兴每春茶山之游，",
    "洎入太湖，",
    "羡意减矣。",
    "故云。",
    "]"
  ],
  "ptype": null,
  "poetName": "白居易",
  "poetId": "4b47c82f564748dcb909526665b648f9",
  "form": "未知",
  "tags": [
    "06.唐代",
    "白居易",
    ""
  ]
}