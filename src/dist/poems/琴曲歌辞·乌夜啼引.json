{
  "_id": "694dd1ee8d504dfe8f6a532810b9f79d",
  "name": "琴曲歌辞·乌夜啼引",
  "contents": [
    "秦乌啼哑哑，",
    "夜啼长安吏人家。",
    "吏人得罪囚在狱，",
    "倾家卖产将自赎。",
    "少妇起听夜啼乌，",
    "知是官家有赦书。",
    "下床心喜不重寐，",
    "未明上堂贺舅姑。",
    "少妇语啼乌，",
    "汝啼慎勿虚。",
    "借汝庭树作高巢，",
    "年年不令伤尔雏。"
  ],
  "ptype": null,
  "poetName": "张籍",
  "poetId": "e28934ff12d24f49af3b3cf028d21fec",
  "form": "未知",
  "tags": [
    "06.唐代",
    "张籍",
    ""
  ]
}