{
  "_id": "a84dca741e6940b29f24d75810deedcd",
  "name": "瘦马行",
  "contents": [
    "东郊瘦马使我伤，",
    "骨骼硉兀如堵墙。",
    "绊之欲动转欹侧，",
    "此岂有意仍腾骧。",
    "细看六印带官字，",
    "众道三军遗路旁。",
    "皮干剥落杂泥滓，",
    "毛暗萧条连雪霜。",
    "去岁奔波逐馀寇，",
    "骅骝不惯不得将。",
    "士卒多骑内厩马，",
    "惆怅恐是病乘黄。",
    "当时历块误一蹶，",
    "委弃非汝能周防。",
    "见人惨澹若哀诉，",
    "失主错莫无晶光。",
    "天寒远放雁为伴，",
    "日暮不收乌啄疮。",
    "谁家且养愿终惠，",
    "更试明年春草长。"
  ],
  "ptype": null,
  "poetName": "杜甫",
  "poetId": "526c710fccb149fe933edb19dad0ed50",
  "form": "未知",
  "tags": [
    "06.唐代",
    "杜甫",
    ""
  ]
}