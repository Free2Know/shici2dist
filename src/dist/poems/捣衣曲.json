{
  "_id": "a2b42f778566408cbfb86a7080f94f18",
  "name": "捣衣曲",
  "contents": [
    "月明中庭捣衣石，",
    "掩帷下堂来捣帛。",
    "妇姑相对神力生，",
    "双揎白腕调杵声。",
    "高楼敲玉节会成，",
    "家家不睡皆起听。",
    "秋天丁丁复冻冻，",
    "玉钗低昂衣带动。",
    "夜深月落冷如刀，",
    "湿著一双纤手痛。",
    "回编易裂看生熟，",
    "鸳鸯纹成水波曲。",
    "重烧熨斗帖两头，",
    "与郎裁作迎寒裘。"
  ],
  "ptype": null,
  "poetName": "王建",
  "poetId": "e7908ed42dc84e5a98e44132daf727fa",
  "form": "未知",
  "tags": [
    "06.唐代",
    "王建",
    ""
  ]
}