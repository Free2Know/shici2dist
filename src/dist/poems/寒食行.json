{
  "_id": "cc361db9c6924d1ab345a3e8dd049e18",
  "name": "寒食行",
  "contents": [
    "寒食家家出古城，",
    "老人看屋少年行。",
    "丘垄年年无旧道，",
    "车徒散行入衰草。",
    "牧儿驱牛下冢头，",
    "畏有家人来洒扫。",
    "远人无坟水头祭，",
    "还引妇姑望乡拜。",
    "三日无火烧纸钱，",
    "纸钱那得到黄泉。",
    "但看垄上无新土，",
    "此中白骨应无主。"
  ],
  "ptype": null,
  "poetName": "王建",
  "poetId": "e7908ed42dc84e5a98e44132daf727fa",
  "form": "未知",
  "tags": [
    "06.唐代",
    "王建",
    ""
  ]
}