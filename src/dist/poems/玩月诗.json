{
  "_id": "c57aea13695348908b4b425e915b658e",
  "name": "玩月诗",
  "contents": [
    "曲龙桥顶玩瀛洲，",
    "凡骨空陪汗漫游。",
    "不假丹梯蹑霄汉，",
    "水晶盘冷桂花秋。",
    "月砌瑶阶泉滴乳，",
    "玉箫催凤和烟舞。",
    "青城丈人何处游，",
    "玄鹤唳天云一缕。",
    "造化天桥碧海东，",
    "玉轮还过辗晴虹。",
    "霓襟似拂瀛洲顶，",
    "颢气潜消橐仑中。",
    "危桥横石架云端，",
    "跨鹿登临景象宽。",
    "颢魄洗烟澄碧落，",
    "桂花低拂玉簪寒。"
  ],
  "ptype": null,
  "poetName": "曲龙山仙",
  "poetId": "c6151ff7e0ed48cda2f9c0b88fd98eed",
  "form": "未知",
  "tags": [
    "06.唐代",
    "曲龙山仙",
    ""
  ]
}