{
  "_id": "44df60c5862a454e9fb6029d4dfe49e1",
  "name": "落梅风六首",
  "contents": [
    "蔷薇露，",
    "荷叶雨，",
    "菊花霜冷香庭户。",
    "梅梢月斜人影孤，",
    "恨薄情四时辜负。",
    "人初静，",
    "月正明。",
    "纱窗外玉梅斜映。",
    "梅花笑人偏弄影，",
    "月沉时一般孤零。",
    "实心儿待，",
    "休做谎话儿猜。",
    "不信道为伊曾害。",
    "害时节有谁曾见来？",
    "瞒不过主腰胸带。",
    "夕阳下，",
    "酒旆闲。",
    "两三航未曾着岸。",
    "落花水香茅舍晚，",
    "断桥头卖鱼人散。",
    "心间事，",
    "说与他。",
    "动不动早言两罢。",
    "罢字儿碜可可你道是耍，",
    "我心里怕那不怕？",
    "因他害，",
    "染病疾，",
    "相识每劝咱是好意。",
    "相识若知咱就里，",
    "和相识也一般憔悴。",
    "以上马致远作品《落梅风》共6首"
  ],
  "ptype": null,
  "poetName": "马致远",
  "poetId": "8281f4c0d9604a9db25188e027e907f9",
  "form": "词",
  "tags": [
    "08.元代",
    "马致远",
    ""
  ]
}