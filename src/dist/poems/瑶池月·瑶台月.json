{
  "_id": "576f1044b28c4624bb1dcc00220a477e",
  "name": "瑶池月·瑶台月",
  "contents": [
    "微尘濯尽，",
    "栖真处、群山排在云汉。",
    "青盘翠跃，",
    "掩映平林寒涧。",
    "流水急、数片桃花逝，",
    "自有留春仙馆。",
    "秦渔问，",
    "前朝换。",
    "卢郎待，",
    "今生满。",
    "谁伴。",
    "元翁笑语，",
    "相从未晚。",
    "更安得、世味堪玩。",
    "道未立、身尤是幻。",
    "浮生一梭过，",
    "梦回人散。",
    "卧松庵、当会灵源，",
    "现万象、无中须看。",
    "乾坤鼎，",
    "阴阳炭。",
    "琼枝秀，",
    "金圆烂。",
    "何患。",
    "朝元事往，",
    "孤云难管。"
  ],
  "ptype": null,
  "poetName": "黄裳",
  "poetId": "383c1e88bc2d41499799b474bbf8febb",
  "form": "未知",
  "tags": [
    "07.宋代",
    "黄裳",
    ""
  ]
}