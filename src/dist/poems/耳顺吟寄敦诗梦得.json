{
  "_id": "2772a971c8d048c8a43ea32469085ae1",
  "name": "耳顺吟寄敦诗梦得",
  "contents": [
    "三十四十五欲牵，",
    "七十八十百病缠。",
    "五十六十却不恶，",
    "恬淡清净心安然。",
    "已过爱贪声利后，",
    "犹在病羸昏耄前。",
    "未无筋力寻山水，",
    "尚有心情听管弦。",
    "闲开新酒尝数盏，",
    "醉忆旧诗吟一篇。",
    "敦诗梦得且相劝，",
    "不用嫌他耳顺年。"
  ],
  "ptype": null,
  "poetName": "白居易",
  "poetId": "4b47c82f564748dcb909526665b648f9",
  "form": "未知",
  "tags": [
    "06.唐代",
    "白居易",
    ""
  ]
}