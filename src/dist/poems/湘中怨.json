{
  "_id": "7f38c39eca1940c1b64d3c7fd46d1251",
  "name": "湘中怨",
  "contents": [
    "隆佳秀兮昭盛时，",
    "播薰绿兮淑华归。",
    "顾室荑与处萼兮，",
    "潜重房以饰姿。",
    "见稚态之韶羞兮，",
    "蒙长霭以为帏。",
    "醉融光兮渺渺瀰瀰，",
    "迷千里兮涵烟眉，",
    "晨陶陶兮暮熙熙。",
    "舞婑那之秾条兮，",
    "骋盈盈以披迟。",
    "酡游颜兮倡蔓卉縠，",
    "流茜霓兮石发髓旎。",
    "溯青山兮江之隅，",
    "拖湘波兮袅绿裾。",
    "荷拳拳兮未舒，",
    "匪同归兮将焉如。"
  ],
  "ptype": null,
  "poetName": "沈亚之",
  "poetId": "685645e35be147e991b4dceb76572ccd",
  "form": "未知",
  "tags": [
    "06.唐代",
    "沈亚之",
    ""
  ]
}