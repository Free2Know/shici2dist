{
  "_id": "488ec74f920b41a9ba6f4bb3dd2b4e0b",
  "name": "闻行简恩赐章服喜成长句寄之",
  "contents": [
    "吾年五十加朝散，",
    "尔亦今年赐服章。",
    "齿发恰同知命岁，",
    "官衔俱是客曹郎。",
    "[予与行简俱年五十始着绯，",
    "皆是主客郎官。",
    "]荣传锦帐花联萼，",
    "彩动绫袍雁趁行。",
    "[绯多以雁衔瑞莎为之也。",
    "]大抵着绯宜老大，",
    "莫嫌秋鬓数茎霜。"
  ],
  "ptype": null,
  "poetName": "白居易",
  "poetId": "4b47c82f564748dcb909526665b648f9",
  "form": "未知",
  "tags": [
    "06.唐代",
    "白居易",
    ""
  ]
}