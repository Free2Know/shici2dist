{
  "_id": "45d474c1dc504d92aef7725f38450b51",
  "name": "病鹤篇",
  "contents": [
    "独鹤声哀羽摧折，",
    "沙头一点留残雪。",
    "三山侣伴能远翔，",
    "五里裴回忍为别。",
    "惊群各畏野人机，",
    "谁肯相将霞水飞。",
    "不及川凫长比翼，",
    "随波双泛复双归。",
    "碧海沧江深且广，",
    "目尽天倪安得住。",
    "云山隔路不隔心，",
    "宛颈和鸣长在想。",
    "何时白雾卷青天，",
    "接影追飞太液前。"
  ],
  "ptype": null,
  "poetName": "钱起",
  "poetId": "e6a098bd92d04eacb341944511285c31",
  "form": "未知",
  "tags": [
    "06.唐代",
    "钱起",
    ""
  ]
}