{
  "_id": "48e8906ce46449ae85b3a0d6ebb37284",
  "name": "木芙蓉三首",
  "contents": [
    "黄鸟啼烟二月朝，",
    "若教开即牡丹饶。",
    "天嫌青帝恩光盛，",
    "留与秋风雪寂寥。",
    "却假青腰女剪成，",
    "绿罗囊绽彩霞呈。",
    "谁怜不及黄花菊，",
    "只遇陶潜便得名。",
    "须到露寒方有态，",
    "为经霜裛稍无香。",
    "移根若在秦宫里，",
    "多少佳人泣晓妆。"
  ],
  "ptype": null,
  "poetName": "黄滔",
  "poetId": "e5272bd24b5f4bc4a1f14c6b2b7ffe52",
  "form": "未知",
  "tags": [
    "06.唐代",
    "黄滔",
    ""
  ]
}