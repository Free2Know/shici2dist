{
  "_id": "6118d56950174fca8d8e12f2f6330632",
  "name": "酬别微之",
  "contents": [
    "沣头峡口钱唐岸，",
    "三别都经二十年。",
    "且喜筋骸俱健在，",
    "勿嫌须鬓各皤然。",
    "君归北阙朝天帝，",
    "我住东京作地仙。",
    "博望自来非弃置，",
    "承明重入莫拘牵。",
    "醉收杯杓停灯语，",
    "寒展衾(衤周)对枕眠。",
    "犹被分司官系绊，",
    "送君不得过甘泉。"
  ],
  "ptype": null,
  "poetName": "白居易",
  "poetId": "4b47c82f564748dcb909526665b648f9",
  "form": "未知",
  "tags": [
    "06.唐代",
    "白居易",
    ""
  ]
}