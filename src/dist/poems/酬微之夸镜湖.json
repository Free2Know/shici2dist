{
  "_id": "75b0fef3eeac4be29c27d3b7492d29de",
  "name": "酬微之夸镜湖",
  "contents": [
    "我嗟身老岁方徂，",
    "君更官高兴转孤。",
    "军门郡阁曾闲否，",
    "禹穴耶溪得到无。",
    "酒盏省陪波卷白，",
    "骰盆思共彩呼卢。",
    "一泓镜水谁能羡，",
    "自有胸中万顷湖。",
    "[微之诗云：孙园虎寺随宜看，",
    "不必遥遥羡镜湖。",
    "故以此戏言答之。",
    "]"
  ],
  "ptype": null,
  "poetName": "白居易",
  "poetId": "4b47c82f564748dcb909526665b648f9",
  "form": "未知",
  "tags": [
    "06.唐代",
    "白居易",
    ""
  ]
}