{
  "_id": "701d62345ace430a8eab728518bdcc86",
  "name": "短歌行，赠王郎司直",
  "contents": [
    "王郎酒酣拔剑斫地歌莫哀，",
    "我能拔尔抑塞磊落之奇才。",
    "豫章翻风白日动，",
    "鲸鱼跋浪沧溟开。",
    "且脱佩剑休裴回，",
    "西得诸侯棹锦水。",
    "欲向何门趿珠履，",
    "仲宣楼头春色深。",
    "青眼高歌望吾子，",
    "眼中之人吾老矣。"
  ],
  "ptype": null,
  "poetName": "杜甫",
  "poetId": "526c710fccb149fe933edb19dad0ed50",
  "form": "未知",
  "tags": [
    "06.唐代",
    "杜甫",
    ""
  ]
}