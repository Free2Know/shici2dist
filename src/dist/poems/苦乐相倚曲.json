{
  "_id": "2e4abad66f664244abc52499845d4646",
  "name": "苦乐相倚曲",
  "contents": [
    "古来苦乐之相倚，",
    "近于掌上之十指。",
    "君心半夜猜恨生，",
    "荆棘满怀天未明。",
    "汉成眼瞥飞燕时，",
    "可怜班女恩已衰。",
    "未有因由相决绝，",
    "犹得半年佯暖热。",
    "转将深意谕旁人，",
    "缉缀瑕疵遣潜说。",
    "一朝诏下辞金屋，",
    "班姬自痛何仓卒。",
    "呼天抚地将自明，",
    "不悟寻时暗销骨。",
    "白首宫人前再拜，",
    "愿将日月相辉解。",
    "苦乐相寻昼夜间，",
    "灯光那有天明在。",
    "主今被夺心应苦，",
    "妾夺深恩初为主。",
    "欲知妾意恨主时，",
    "主今为妾思量取。",
    "班姬收泪抱妾身，",
    "我曾排摈无限人。"
  ],
  "ptype": null,
  "poetName": "元稹",
  "poetId": "9863285b1f514da9a74432fd80c442aa",
  "form": "未知",
  "tags": [
    "06.唐代",
    "元稹",
    ""
  ]
}