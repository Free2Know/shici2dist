{
  "_id": "381c8d4159e0495189b4f029658ac703",
  "name": "减字木兰花三首",
  "contents": [
    "红妆倾国。",
    "人在蒲东谁画得。",
    "玉骨成尘。",
    "往事流传恐未真。",
    "月明＊户。",
    "犹似隔墙花动处。",
    "夜冷西厢。",
    "一度魂归一断肠。",
    "江头日暮。",
    "客子移舟迷去路。",
    "望断天涯。",
    "灯火深村卖酒家。",
    "铜＊巷陌。",
    "荒＊寒鸦烟树隔。",
    "往事无情。",
    "旧梦依然到五陵。",
    "锦屏香断。",
    "谁在朱楼吹玉管。",
    "唤起凄凄。",
    "不似河桥听得时。",
    "云阶月地。",
    "长忆青灯＊络纬。",
    "秋满闲门。",
    "断送潘郎瘦几分。",
    "以上邵亨贞作品《减字木兰花》共3首"
  ],
  "ptype": null,
  "poetName": "邵亨贞",
  "poetId": "f70bc6556e0642a3b2c29dfefb9e1a13",
  "form": "词",
  "tags": [
    "08.元代",
    "邵亨贞",
    ""
  ]
}