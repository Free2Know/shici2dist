{
  "_id": "61859b36f6044ed3bdcc3767a053c8d0",
  "name": "明妃曲·其二",
  "contents": [
    "明妃初嫁与胡儿，",
    "毡车百辆皆胡姬。",
    "含情欲语独无处，",
    "传与琵琶心自知。",
    "黄金杆拨春风手，",
    "弹看飞鸿劝胡酒。",
    "汉宫侍女暗垂泪，",
    "沙上行人却回首。",
    "汉恩自浅胡恩深，",
    "人生乐在相知心。",
    "可怜青冢已芜没，",
    "尚有哀弦留至今。"
  ],
  "ptype": null,
  "poetName": "王安石",
  "poetId": "60033eb62e62445ebfe183c16a12d3a7",
  "form": "七律",
  "tags": [
    "07.宋代",
    "王安石",
    ""
  ]
}