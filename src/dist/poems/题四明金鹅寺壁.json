{
  "_id": "ee2deeb92c604aa1bb7ce0aa4eee3377",
  "name": "题四明金鹅寺壁",
  "contents": [
    "方丈有门出不钥，",
    "见个山童露双脚。",
    "问伊方丈何寂寥，",
    "道是虚空也不著。",
    "闻此语，",
    "何欣欣，",
    "主翁岂是寻常人。",
    "我来谒见不得见，",
    "谒心耿耿生埃尘。",
    "归去也，",
    "波浩渺，",
    "路入蓬莱山杳杳。",
    "相思一上石楼时，",
    "雪晴海阔千峰晓。"
  ],
  "ptype": null,
  "poetName": "吕岩",
  "poetId": "2703ac3f5d664f5e8978059aeaec8f31",
  "form": "未知",
  "tags": [
    "07.宋代",
    "吕岩",
    ""
  ]
}