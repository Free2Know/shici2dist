{
  "_id": "4c02928794d947349eeadfddd2f161cc",
  "name": "日渐长赠周殷二判官",
  "contents": [
    "日渐长，",
    "春尚早。",
    "墙头半露红萼枝，",
    "池岸新铺绿芽草。",
    "蹋草攀枝仰头叹，",
    "何人知此春怀抱。",
    "年颜盛壮名未成，",
    "官职欲高身已老。",
    "万茎白发直堪恨，",
    "一片绯衫何足道。",
    "赖得君来劝一杯，",
    "愁开闷破心头好。"
  ],
  "ptype": null,
  "poetName": "白居易",
  "poetId": "4b47c82f564748dcb909526665b648f9",
  "form": "未知",
  "tags": [
    "06.唐代",
    "白居易",
    ""
  ]
}