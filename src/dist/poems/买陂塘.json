{
  "_id": "ef9bf893de10458d86a93cba63f164a0",
  "name": "买陂塘",
  "contents": [
    "爱雪堂、面湖依壑，",
    "望中一碧千顷。",
    "波光倒浸云山晚，",
    "风荡不晶帘影。",
    "尘迹迥。",
    "有牧唱樵歌，",
    "宿酒频惊醒。",
    "闲□钓艇。",
    "傍蓼岸芦汀，",
    "盟鸥狎鹭，",
    "适尽闲边兴。",
    "漫修省。",
    "我已乐天知命。",
    "何妨箪食瓢饮。",
    "尽将得失付无言，",
    "有酒且须觞咏。",
    "开三径。",
    "彷佛似、柴桑松菊何愁冷。",
    "优游晚景。",
    "白云如肯容分，",
    "便当卜筑来共此中隐。"
  ],
  "ptype": null,
  "poetName": "沈禧",
  "poetId": "81098775a8fb4a41a9610967b1ed080e",
  "form": "词",
  "tags": [
    "08.元代",
    "沈禧",
    ""
  ]
}