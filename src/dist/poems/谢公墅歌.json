{
  "_id": "73d260ffc08944dd95bc3ef6162a1bf9",
  "name": "谢公墅歌",
  "contents": [
    "朱雀航南绕香陌，",
    "谢郎东墅连春碧。",
    "鸠眠高柳日方融，",
    "绮榭飘飖紫庭客。",
    "文楸方罫花参差，",
    "心阵未成星满池。",
    "四座无喧梧竹静，",
    "金蝉玉柄俱持颐。",
    "对局含情见千里，",
    "都城已得长蛇尾。",
    "江南王气系疏襟，",
    "未许苻坚过淮水。"
  ],
  "ptype": null,
  "poetName": "温庭筠",
  "poetId": "015a1e3cd5a24487bb110e4ce41db634",
  "form": "未知",
  "tags": [
    "06.唐代",
    "温庭筠",
    ""
  ]
}