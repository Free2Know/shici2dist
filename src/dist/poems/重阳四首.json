{
  "_id": "a0226250c1904cdab356230b5e68865c",
  "name": "重阳四首",
  "contents": [
    "檐前减燕菊添芳，",
    "燕尽庭前菊又荒。",
    "老大比他年少少，",
    "每逢佳节更悲凉。",
    "雨寒莫待菊花催，",
    "须怕晴空暖并开。",
    "开却一枝开却尽，",
    "且随幽蝶更徘徊。",
    "青娥懒唱无衣换，",
    "黄菊新开乞酒难。",
    "长有长亭惆怅事，",
    "隔河更得对凭栏。",
    "白发怕寒梳更懒，",
    "黄花晴日照初开。",
    "篱头应是蝶相报，",
    "已被邻家携酒来。"
  ],
  "ptype": null,
  "poetName": "司空图",
  "poetId": "d352662e762446d1a7bb8cc679ae21fa",
  "form": "未知",
  "tags": [
    "06.唐代",
    "司空图",
    ""
  ]
}