{
  "_id": "08a4b32de9034255acea715002b4b010",
  "name": "陈翃郎中北亭送侯钊侍御赋得带……",
  "contents": [
    "溪中鸟鸣春景旦，",
    "一派寒冰忽开散。",
    "璧方镜员流不断，",
    "白云鳞鳞满河汉。",
    "叠处浅，",
    "旋处深。",
    "撇捩寒鱼上复沉，",
    "群鹅鼓舞扬清音。",
    "主人有客簪白笔，",
    "玉壶贮水光如一。",
    "持此赠君君饮之，",
    "圣君识君冰玉姿。"
  ],
  "ptype": null,
  "poetName": "卢纶",
  "poetId": "09e76d59fcae4ddf9470203726e4e00f",
  "form": "未知",
  "tags": [
    "06.唐代",
    "卢纶",
    ""
  ]
}