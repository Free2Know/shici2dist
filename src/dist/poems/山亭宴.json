{
  "_id": "c70f800e571f49e5a71ef75e9630675b",
  "name": "山亭宴",
  "contents": [
    "碧波落日寒烟聚，",
    "望遥山、迷离红树。",
    "小艇载人来，",
    "约尊酒、商量歧路。",
    "衰柳断桥西，",
    "共携手、攀条无语。",
    "水际见鷖凫，",
    "一对对、眠沙溆。",
    "西陵松柏青如故。",
    "翦烟花、幽兰啼露。",
    "油壁间花骢，",
    "那禁得、风吹细雨。",
    "饶他此後更思量，",
    "总莫似、当筵情绪。",
    "镜面绿波平，",
    "照几度、人来去。"
  ],
  "ptype": null,
  "poetName": "张先",
  "poetId": "78b9e092f5c641f8b3baf9b9ae00884d",
  "form": "未知",
  "tags": [
    "07.宋代",
    "张先",
    ""
  ]
}