{
  "_id": "79cbd091078c4244b975d2988c782f2c",
  "name": "赠别太常李博士兼寄两省旧游",
  "contents": [
    "两年戴武弁，",
    "趋侍明光殿。",
    "一朝簪惠文，",
    "客事信陵君。",
    "简异当朝执，",
    "香非寓直熏。",
    "差肩何记室，",
    "携手李将军。",
    "玉镫初回酸枣馆，",
    "金钿正舞石榴裙。",
    "忽惊万事随流水，",
    "不见双旌逐塞云。",
    "感旧抚心多寂寂，",
    "与君相遇头初白。",
    "暂夸五首军中诗，",
    "还忆万年枝下客。",
    "昨日留欢今送归，",
    "空披秋水映斜晖。",
    "闲吟佳句对孤鹤，",
    "惆怅寒霜落叶稀。",
    "·49 ·"
  ],
  "ptype": null,
  "poetName": "韩翃",
  "poetId": "ac2ec95c7b1044ef8cfb880fab746dee",
  "form": "未知",
  "tags": [
    "06.唐代",
    "韩翃",
    ""
  ]
}