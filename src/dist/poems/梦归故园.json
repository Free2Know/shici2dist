{
  "_id": "7ec9458f24804ed6b90462b3b7b5ecc6",
  "name": "梦归故园",
  "contents": [
    "桐叶飞霜落井栏，",
    "菱花藏雪助衰颜。",
    "夜窗飒飒摇寒竹，",
    "秋枕迢迢梦故山。",
    "临水钓舟横荻岸，",
    "隔溪禅侣启柴关。",
    "觉来依旧三更月，",
    "离绪乡心起万端。",
    "旧馆秋寒夜梦长，",
    "水帘疏影入回塘。",
    "宦情率尔拖鱼艇，",
    "客恨依然在燕梁。",
    "白鹭独飘山面雪，",
    "红蕖全谢镜心香。",
    "起来不语无人会，",
    "醉倚东轩半夕阳。"
  ],
  "ptype": null,
  "poetName": "刘兼",
  "poetId": "aebc345be805483d8e0b939446c9817a",
  "form": "未知",
  "tags": [
    "06.唐代",
    "刘兼",
    ""
  ]
}