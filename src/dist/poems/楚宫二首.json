{
  "_id": "3aaf85e7c5d246b2a4d85dcd7dae9c55",
  "name": "楚宫二首",
  "contents": [
    "十二峰前落照微，",
    "高唐宫暗坐迷归。",
    "朝云暮雨长相接，",
    "犹自君王恨见稀。",
    "月姊曾逢下彩蟾，",
    "倾城消息隔重帘。",
    "已闻佩响知腰细，",
    "更辨弦声觉指纤。",
    "暮雨自归山悄悄，",
    "秋河不动夜厌厌。",
    "王昌且在墙东住，",
    "未必金堂得免嫌。"
  ],
  "ptype": null,
  "poetName": "李商隐",
  "poetId": "1c1222ee1bc9466f96b5fa0cb769c5c7",
  "form": "未知",
  "tags": [
    "06.唐代",
    "李商隐",
    ""
  ]
}