{
  "_id": "eb160fd0823a4ee59fa0aeb7c5acbdd2",
  "name": "寄刘方平",
  "contents": [
    "十年不出蹊林中，",
    "一朝结束甘从戎。",
    "严子持竿心寂历，",
    "寥落荒篱遮旧宅。",
    "终日碧湍声自喧，",
    "暮秋黄菊花谁摘。",
    "每望南峰如对君，",
    "昨来不见多黄云。",
    "石径幽人何所在，",
    "玉泉疏钟时独闻。",
    "与君从来同语默，",
    "岂是悠悠但相识。",
    "天畔三秋空复情，",
    "袖中一字无由得。",
    "世人易合复易离，",
    "故交弃置求新知。",
    "叹息青青长不改，",
    "岁寒霜雪贞松枝。"
  ],
  "ptype": null,
  "poetName": "皇甫冉",
  "poetId": "bc4446a8d5594756be20f1ff356e27ab",
  "form": "未知",
  "tags": [
    "06.唐代",
    "皇甫冉",
    ""
  ]
}