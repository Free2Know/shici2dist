{
  "_id": "407985d3232349ee96c06c9c1b411391",
  "name": "南至四首",
  "contents": [
    "今冬腊后无残日，",
    "故国烧来有几家。",
    "却恨早梅添旅思，",
    "强偷春力报年华。",
    "花时不是偏愁我，",
    "好事应难总取他。",
    "已被诗魔长役思，",
    "眼中莫厌早梅多。",
    "年华乱后偏堪惜，",
    "世路抛来已自生。",
    "犹有玉真长命缕，",
    "樽前时唱缓羁情。",
    "一任喧阗绕四邻，",
    "闲忙皆是自由身。",
    "人来客去还须议，",
    "莫遣他人作主人。"
  ],
  "ptype": null,
  "poetName": "司空图",
  "poetId": "d352662e762446d1a7bb8cc679ae21fa",
  "form": "未知",
  "tags": [
    "06.唐代",
    "司空图",
    ""
  ]
}