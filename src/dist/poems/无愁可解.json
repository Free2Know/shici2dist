{
  "_id": "038f64006a6f45aa910fd7e15b7c7a13",
  "name": "无愁可解",
  "contents": [
    "返照人间，",
    "忙忙劫劫。",
    "昼夜苦辛无歇。",
    "大都能几许，",
    "这百年、又如春雪。",
    "可惜天真逐爱欲，",
    "似傀儡、被他牵拽。",
    "暗悲嗟，",
    "苦海浮生，",
    "改头换壳，",
    "看何时彻。",
    "听说古往今来名利客。",
    "今只有兔踪狐穴。",
    "六朝并五霸。",
    "尽输他云水英杰。",
    "一味真慵为伴侣，",
    "养浩然、岁寒清节。",
    "这些儿冷淡生涯，",
    "与谁共赏，",
    "有松窗月。"
  ],
  "ptype": null,
  "poetName": "元无名氏",
  "poetId": "3dd6e6a1963f43f0916bbf6efae7b19a",
  "form": "词",
  "tags": [
    "08.元代",
    "元无名氏",
    ""
  ]
}