{
  "_id": "aef19366dd784db6a05aa831242b60e2",
  "name": "引极三首·望仙府",
  "contents": [
    "山凿落兮眇嶔岑，",
    "云溶溶兮木棽棽。",
    "中何有兮人不睹，",
    "远欹差兮閟仙府。",
    "彼仙府兮深且幽，",
    "望一至兮藐无由。",
    "望不从兮知如何，",
    "心混混兮意浑和。",
    "思假足兮虎豹，",
    "超阻绝兮凌踔。",
    "诣仙府兮从羽人，",
    "饵五灵兮保清真。"
  ],
  "ptype": null,
  "poetName": "元结",
  "poetId": "82890ece2fac48bf8e083951e1c94c93",
  "form": "未知",
  "tags": [
    "06.唐代",
    "元结",
    ""
  ]
}