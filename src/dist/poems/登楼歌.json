{
  "_id": "2768eef9346a415183a0c3a74239ecb0",
  "name": "登楼歌",
  "contents": [
    "聊上君兮高楼。",
    "飞甍鳞次兮在下。",
    "俯十二兮通衢。",
    "绿槐参差兮车马。",
    "却瞻兮龙首。",
    "前眺兮宜春。",
    "王畿郁兮千里。",
    "山河壮兮咸秦。",
    "舍人下兮青宫。",
    "据胡床兮书空。",
    "执戟疲于下位。",
    "老夫好隐兮墙东。",
    "亦幸有张伯英草圣兮龙腾［叫，",
    "“虫”代“口”］跃。",
    "摆长云兮捩回风。",
    "琥珀酒兮［周彡］胡饭。",
    "君不御兮日将晚。",
    "秋风兮吹衣。",
    "夕鸟兮争返。",
    "孤砧发兮东城。",
    "林薄暮兮蝉声远。",
    "时不可兮再得。",
    "君何为兮偃蹇。"
  ],
  "ptype": null,
  "poetName": "王维",
  "poetId": "e12c9b62eeb446288168e2a6bec4aa84",
  "form": "未知",
  "tags": [
    "06.唐代",
    "王维",
    ""
  ]
}