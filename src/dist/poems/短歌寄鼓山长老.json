{
  "_id": "6ec86381aca840d994c022f96c8e7f29",
  "name": "短歌寄鼓山长老",
  "contents": [
    "雪峰雪峰高且雄，",
    "峨峨堆积青冥中。",
    "六月赤日烧不熔，",
    "飞禽瞥见人难通。",
    "常闻中有白象王，",
    "五百象子皆威光。",
    "行围坐绕同一色，",
    "森森影动旃檀香。",
    "于中一子最雄猛，",
    "称尊独踞鼓山顶。",
    "百千眷属阴□影，",
    "身照曜，",
    "吞秋景。",
    "我闻岷国民归依，",
    "前王后王皆师资。",
    "宁同梁武遇达磨，",
    "过后弹指空伤悲。"
  ],
  "ptype": null,
  "poetName": "齐己",
  "poetId": "d9aee30d8768477493378453904a05f3",
  "form": "未知",
  "tags": [
    "06.唐代",
    "齐己",
    ""
  ]
}