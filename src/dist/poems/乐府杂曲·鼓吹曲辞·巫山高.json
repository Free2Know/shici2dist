{
  "_id": "b790676fb25e4cefa5949c8b1955e433",
  "name": "乐府杂曲·鼓吹曲辞·巫山高",
  "contents": [
    "巫山高，",
    "巫女妖，",
    "雨为暮兮云为朝，",
    "楚王憔悴魂欲销。",
    "秋猿嗥嗥日将夕，",
    "红霞紫烟凝老壁。",
    "千岩万壑花皆坼，",
    "但恐芳菲无正色。",
    "不知今古行人行，",
    "几人经此无秋情。",
    "云深庙远不可觅，",
    "十二峰头插天碧。"
  ],
  "ptype": null,
  "poetName": "齐己",
  "poetId": "d9aee30d8768477493378453904a05f3",
  "form": "未知",
  "tags": [
    "06.唐代",
    "齐己",
    ""
  ]
}