{
  "_id": "dc9e78d9e61b42b496a238d9fd458e5f",
  "name": "虎丘寺西小溪闲泛三绝",
  "contents": [
    "鼓子花明白石岸，",
    "桃枝竹覆翠岚溪。",
    "分明似对天台洞，",
    "应厌顽仙不肯迷。",
    "绝壑只怜白羽傲，",
    "穷溪唯觉锦鳞痴。",
    "更深尚有通樵处，",
    "或是秦人未可知。",
    "高下不惊红翡翠，",
    "浅深还碍白蔷薇。",
    "船头系个松根上，",
    "欲待逢仙不拟归。"
  ],
  "ptype": null,
  "poetName": "皮日休",
  "poetId": "672473573d2f40389db7a950bf5a8148",
  "form": "未知",
  "tags": [
    "06.唐代",
    "皮日休",
    ""
  ]
}