{
  "_id": "536c3bb5572544119570c75aee02a964",
  "name": "孤鸾",
  "contents": [
    "江皋空阔。",
    "更半霎轻风，",
    "些儿微雪。",
    "倚树仙姬，",
    "翠袖暮寒应怯。",
    "闲拈玉龙自品，",
    "爱冰姿、与花争洁。",
    "一阕霓裳乍了，",
    "又落梅初叠。",
    "怕曲终人去彩云绝。",
    "便梦断瑶台春思愁结。",
    "□□□□、□□□□□□。",
    "那堪绿毛幺凤，",
    "向苔枝、数声啼咽。",
    "留得余香满袂，",
    "已西山斜月。"
  ],
  "ptype": null,
  "poetName": "张翥",
  "poetId": "082f47aa90d84171aa002daa82ef69f5",
  "form": "词",
  "tags": [
    "08.元代",
    "张翥",
    ""
  ]
}