{
  "_id": "9e311f4cab584bd884f88a041dfac0bb",
  "name": "峨眉山月歌送蜀僧晏入中京",
  "contents": [
    "我在巴东三峡时，",
    "西看明月忆峨眉。",
    "月出峨眉照沧海，",
    "与人万里长相随。",
    "黄鹤楼前月华白，",
    "此中忽见峨眉客。",
    "峨眉山月还送君，",
    "风吹西到长安陌。",
    "长安大道横九天，",
    "峨眉山月照秦川。",
    "黄金狮子乘高座，",
    "白玉麈尾谈重玄。",
    "我似浮云殢吴越，",
    "君逢圣主游丹阙。",
    "一振高名满帝都，",
    "归时还弄峨眉月。"
  ],
  "ptype": null,
  "poetName": "李白",
  "poetId": "1c542937bfe34c558cb9df9ecc9c2d5d",
  "form": "未知",
  "tags": [
    "06.唐代",
    "李白",
    ""
  ]
}