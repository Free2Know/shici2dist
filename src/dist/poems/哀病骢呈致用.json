{
  "_id": "7a46010bbea442e6846dc2d90aae2edc",
  "name": "哀病骢呈致用",
  "contents": [
    "枥上病骢啼褭褭，",
    "江边废宅路迢迢。",
    "自经梅雨长垂耳，",
    "乍食菰蒋欲折腰。",
    "金络头衔光未灭，",
    "玉花衫色瘦来燋。",
    "曾听禁漏惊衙鼓，",
    "惯蹋康衢怕小桥。",
    "半夜雄嘶心不死，",
    "日高饥卧尾还摇。",
    "龙媒薄地天池远，",
    "何事牵牛在碧霄。"
  ],
  "ptype": null,
  "poetName": "元稹",
  "poetId": "9863285b1f514da9a74432fd80c442aa",
  "form": "未知",
  "tags": [
    "06.唐代",
    "元稹",
    ""
  ]
}