{
  "_id": "0f9eda3963f24916b733930341041d32",
  "name": "废居行",
  "contents": [
    "胡马崩腾满阡陌，",
    "都人避乱唯空宅。",
    "宅边青桑垂宛宛，",
    "野蚕食叶还成茧。",
    "黄雀衔草入燕窠，",
    "啧啧啾啾白日晚。",
    "去时禾黍埋地中，",
    "饥兵掘土翻重重。",
    "鸱枭养子庭树上，",
    "曲墙空屋多旋风。",
    "乱定几人还本土，",
    "唯有官家重作主。"
  ],
  "ptype": null,
  "poetName": "张籍",
  "poetId": "e28934ff12d24f49af3b3cf028d21fec",
  "form": "未知",
  "tags": [
    "06.唐代",
    "张籍",
    ""
  ]
}