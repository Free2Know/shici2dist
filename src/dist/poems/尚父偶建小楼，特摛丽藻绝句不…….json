{
  "_id": "10cf04176c4d4f18a33cecd8bcffca79",
  "name": "尚父偶建小楼，特摛丽藻绝句不……",
  "contents": [
    "结构叨冯柱石才，",
    "敢期幢盖此裴回。",
    "阳春曲调高谁和，",
    "尽日焚香倚隗台。",
    "玳簪珠履愧非才，",
    "时凭阑干首重回。",
    "只待淮妖剪除后，",
    "别倾卮酒贺行台。",
    "阑槛初成愧楚才，",
    "不知星彩尚迂回。",
    "风流孔令陶钧外，",
    "犹记山妖逼小台。"
  ],
  "ptype": null,
  "poetName": "罗隐",
  "poetId": "b43fd687485244b493c4faf51b1f2452",
  "form": "未知",
  "tags": [
    "06.唐代",
    "罗隐",
    ""
  ]
}