{
  "_id": "9d156814777949baa103931784dd9e10",
  "name": "赠别晋三处士",
  "contents": [
    "有人家住清河源，",
    "渡河问我游梁园。",
    "手持道经注已毕，",
    "心知内篇口不言。",
    "卢门十年见秋草，",
    "此心惆怅谁能道。",
    "知己从来不易知，",
    "慕君为人与君好。",
    "别时九月桑叶疏，",
    "出门千里无行车。",
    "爱君且欲君先达，",
    "今上求贤早上书。"
  ],
  "ptype": null,
  "poetName": "高适",
  "poetId": "6886e425564a4c848b1622506a4a0581",
  "form": "未知",
  "tags": [
    "06.唐代",
    "高适",
    ""
  ]
}