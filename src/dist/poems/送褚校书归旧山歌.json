{
  "_id": "e1f1039366ed41c9bff7ea1809de9863",
  "name": "送褚校书归旧山歌",
  "contents": [
    "握珠不返泉，",
    "匣玉不归山。",
    "明皇重士亦如此，",
    "忽怪褚生何得还。",
    "方称羽猎赋，",
    "未拜兰台职。",
    "汉箧亡书已暗传，",
    "嵩丘遗简还能识。",
    "朝朝待诏青锁闱，",
    "中有万年之树蓬莱池。",
    "世人仰望栖此地，",
    "生独徘徊意何为。",
    "故山可往薇可采，",
    "一自人间星岁改。",
    "藏书壁中苔半侵，",
    "洗药泉中月还在。",
    "春风饮饯灞陵原，",
    "莫厌归来朝市喧。",
    "不见东方朔，",
    "避世从容金马门。"
  ],
  "ptype": null,
  "poetName": "韦应物",
  "poetId": "fc5761b2be4b45dcb0e86f614ea88a96",
  "form": "未知",
  "tags": [
    "06.唐代",
    "韦应物",
    ""
  ]
}