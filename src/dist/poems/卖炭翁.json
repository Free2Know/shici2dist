{
  "_id": "65cbc6877e8c475eaa8d908979bd2760",
  "name": "卖炭翁",
  "contents": [
    "卖炭翁，",
    "伐薪烧炭南山中。",
    "满面尘灰烟火色，",
    "两鬓苍苍十指黑。",
    "卖炭得钱何所营？",
    "身上衣裳口中食。",
    "可怜身上衣正单，",
    "心忧炭贱愿天寒。",
    "夜来城外一尺雪，",
    "晓驾炭车辗冰辙。",
    "牛困人饥日已高，",
    "市南门外泥中歇。",
    "翩翩两骑来是谁？",
    "黄衣使者白衫儿。",
    "手把文书口称敕，",
    "回车叱牛牵向北。",
    "一车炭，",
    "千余斤，",
    "官使驱将惜不得。",
    "半匹红纱一丈绫，",
    "系向牛头充炭直。"
  ],
  "ptype": null,
  "poetName": "白居易",
  "poetId": "4b47c82f564748dcb909526665b648f9",
  "form": "七律",
  "tags": [
    "06.唐代",
    "白居易",
    ""
  ]
}