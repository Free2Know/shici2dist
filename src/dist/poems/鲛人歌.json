{
  "_id": "4c7a33b10d614c22a57cfe59faacbbe6",
  "name": "鲛人歌",
  "contents": [
    "鲛人潜织水底居，",
    "侧身上下随游鱼。",
    "轻绡文彩不可识，",
    "夜夜澄波连月色。",
    "有时寄宿来城市，",
    "海岛青冥无极已。",
    "泣珠报恩君莫辞，",
    "今年相见明年期。",
    "始知万族无不有，",
    "百尺深泉架户牖。",
    "鸟没空山谁复望，",
    "一望云涛堪白首。"
  ],
  "ptype": null,
  "poetName": "李颀",
  "poetId": "fd708259acd8450f9a79289397127c98",
  "form": "未知",
  "tags": [
    "06.唐代",
    "李颀",
    ""
  ]
}