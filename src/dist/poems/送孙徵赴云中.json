{
  "_id": "8a799c8cb33141febb19be823be643f4",
  "name": "送孙徵赴云中",
  "contents": [
    "黄骢少年舞双戟，",
    "目视旁人皆辟易。",
    "百战曾夸陇上儿，",
    "一身复作云中客。",
    "寒风动地气苍芒，",
    "横吹先悲出塞长。",
    "敲石军中传夜火，",
    "斧冰河畔汲朝浆。",
    "前锋直指阴山外，",
    "虏骑纷纷翦应碎。",
    "匈奴破尽看君归，",
    "金印酬功如斗大。",
    "第一百九十卷"
  ],
  "ptype": null,
  "poetName": "韦应物",
  "poetId": "fc5761b2be4b45dcb0e86f614ea88a96",
  "form": "未知",
  "tags": [
    "06.唐代",
    "韦应物",
    ""
  ]
}