{
  "_id": "64519bf37ec74c969db315594bfae93b",
  "name": "边上作三首",
  "contents": [
    "山无绿兮水无清，",
    "风既毒兮沙亦腥。",
    "胡儿走马疾飞鸟，",
    "联翩射落云中声。",
    "阵云忽向沙中起，",
    "探得胡兵过辽水。",
    "堪嗟护塞征戍儿，",
    "未战已疑身是鬼。",
    "见说青冢穴，",
    "中有白野狐。",
    "时时出沙碛，",
    "向东而号呼。",
    "号呼复号呼，",
    "画师图得无。"
  ],
  "ptype": null,
  "poetName": "贯休",
  "poetId": "2010d2499c414e5c920b044c4657b2cb",
  "form": "未知",
  "tags": [
    "06.唐代",
    "贯休",
    ""
  ]
}