{
  "_id": "e163411a2a0142c8b9dd50ceb75632ab",
  "name": "见王监兵马使说，近山有白黑二……",
  "contents": [
    "雪飞玉立尽清秋，",
    "不惜奇毛恣远游。",
    "在野只教心力破，",
    "千人何事网罗求。",
    "一生自猎知无敌，",
    "百中争能耻下鞲。",
    "鹏碍九天须却避，",
    "兔藏三穴莫深忧。",
    "黑鹰不省人间有，",
    "度海疑从北极来。",
    "正翮抟风超紫塞，",
    "立冬几夜宿阳台。",
    "虞罗自各虚施巧，",
    "春雁同归必见猜。",
    "万里寒空只一日，",
    "金眸玉爪不凡材。"
  ],
  "ptype": null,
  "poetName": "杜甫",
  "poetId": "526c710fccb149fe933edb19dad0ed50",
  "form": "未知",
  "tags": [
    "06.唐代",
    "杜甫",
    ""
  ]
}