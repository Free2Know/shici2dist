{
  "_id": "d225ad7ca15241e3b6bed81690a3f926",
  "name": "御试二首",
  "contents": [
    "已表隋珠各自携，",
    "更从琼殿立丹梯。",
    "九华灯作三条烛，",
    "万乘君悬四首题。",
    "灵凤敢期翻雪羽，",
    "洞箫应或讽金闺。",
    "明朝莫惜场场醉，",
    "青桂新香有紫泥。",
    "六曹三省列簪裾，",
    "丹诏宣来试士初。",
    "不是玉皇疑羽客，",
    "要教金榜带天书。",
    "词臣假寐题黄绢，",
    "宫女敲铜奏子虚。",
    "御目四篇酬九百，",
    "敢从灯下略踌躇。"
  ],
  "ptype": null,
  "poetName": "黄滔",
  "poetId": "e5272bd24b5f4bc4a1f14c6b2b7ffe52",
  "form": "未知",
  "tags": [
    "06.唐代",
    "黄滔",
    ""
  ]
}