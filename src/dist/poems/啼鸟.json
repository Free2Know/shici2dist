{
  "_id": "82049ecca8bc496eb0b15440f7024ae4",
  "name": "啼鸟",
  "contents": [
    "我遭谗口身落此，",
    "每闻巧言宜可憎。",
    "春到山城苦寂寞，",
    "把盏常恨无娉婷。",
    "花开鸟语辄自醉，",
    "醉与花鸟为交朋。",
    "花能嫣然顾我笑，",
    "鸟劝我饮非无情。",
    "身闲酒美惜光景，",
    "惟恐鸟散花飘零。",
    "可笑灵均楚泽畔，",
    "离骚憔悴愁独醒。"
  ],
  "ptype": null,
  "poetName": "欧阳修",
  "poetId": "5a214a56e99a41d691e935f78fdd3f10",
  "form": "未知",
  "tags": [
    "07.宋代",
    "欧阳修",
    ""
  ]
}