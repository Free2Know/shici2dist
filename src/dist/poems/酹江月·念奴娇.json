{
  "_id": "fa9442d397cf468b9da4bc87fc852c16",
  "name": "酹江月·念奴娇",
  "contents": [
    "远山如簇，",
    "对楼前、浓抹淡妆新翠。",
    "应是西湖湖上景，",
    "移过江南千里。",
    "旧日春光，",
    "重归杨柳，",
    "苒苒黄金缕。",
    "市声分付，",
    "画桥之外流水。",
    "最好叠观泥金，",
    "危城带粉，",
    "文笔双峰倚。",
    "烟寺晚钟渔浦笛，",
    "都入王维画里。",
    "敧枕方床，",
    "凭阑往古，",
    "世界浮萍耳。",
    "湖天风紧，",
    "白鸥欲下还起。"
  ],
  "ptype": null,
  "poetName": "黎廷瑞",
  "poetId": "7dc7484636b545ba9b21e86a85e9dcea",
  "form": "未知",
  "tags": [
    "07.宋代",
    "黎廷瑞",
    ""
  ]
}