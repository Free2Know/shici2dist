{
  "_id": "36f379121359435797fd68230c5d6815",
  "name": "桂飘香",
  "contents": [
    "律应清商，",
    "嫩凉生、金风乍飘林叶。",
    "玉兔腾精，",
    "光浸楼台，",
    "宛似广寒宫阙。",
    "远山横翠烟霏敛，",
    "鹊枝绕、蛩声凄切。",
    "气萧爽，",
    "一年好处，",
    "桂花时节。",
    "香压群芳妙绝。",
    "记蟾窟高枝，",
    "两曾攀折。",
    "思报君亲，",
    "何事壮怀犹郁。",
    "传岩莘野时方隐，",
    "心先定、经纶施设。",
    "赏花醉，",
    "持杯更邀皓月。"
  ],
  "ptype": null,
  "poetName": "曹冠",
  "poetId": "984a8d1a14ad4815894fd690f81a5908",
  "form": "未知",
  "tags": [
    "07.宋代",
    "曹冠",
    ""
  ]
}