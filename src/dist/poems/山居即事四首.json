{
  "_id": "c31aafbd961b471c8033c97e9d2fd6af",
  "name": "山居即事四首",
  "contents": [
    "桂树秋来风满枝，",
    "碧岩归日免乖期。",
    "故人尽向蟾宫折，",
    "独我攀条欲寄谁。",
    "不傲南窗且采樵，",
    "干松每带湿云烧。",
    "庖厨却得长兼味，",
    "三秀芝根五朮苗。",
    "万事翛然只有棋，",
    "小轩高净簟凉时。",
    "阑珊半局和微醉，",
    "花落中庭树影移。",
    "无邻无里不成村，",
    "水曲云重掩石门。",
    "何用深求避秦客，",
    "吾家便是武陵源。"
  ],
  "ptype": null,
  "poetName": "吴融",
  "poetId": "dda938f77a1640fcbcf61eabff53424d",
  "form": "未知",
  "tags": [
    "06.唐代",
    "吴融",
    ""
  ]
}