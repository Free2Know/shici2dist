{
  "_id": "c5f9b094118c49c2babdbf265838f403",
  "name": "七月二十八日夜与王郑二秀才听……",
  "contents": [
    "初梦龙宫宝焰然，",
    "瑞霞明丽满晴天。",
    "旋成醉倚蓬莱树，",
    "有个仙人拍我肩。",
    "少顷远闻吹细管，",
    "闻声不见隔飞烟。",
    "逡巡又过潇湘雨，",
    "雨打湘灵五十弦。",
    "瞥见冯夷殊怅望，",
    "鲛绡休卖海为田。",
    "亦逢毛女无憀极，",
    "龙伯擎将华岳莲。",
    "恍惚无倪明又暗，",
    "低迷不已断还连。",
    "觉来正是平阶雨，",
    "独背寒灯枕手眠。"
  ],
  "ptype": null,
  "poetName": "李商隐",
  "poetId": "1c1222ee1bc9466f96b5fa0cb769c5c7",
  "form": "未知",
  "tags": [
    "06.唐代",
    "李商隐",
    ""
  ]
}