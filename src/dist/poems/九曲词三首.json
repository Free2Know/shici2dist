{
  "_id": "a5a858ac7d55432595e97d1bcba3f073",
  "name": "九曲词三首",
  "contents": [
    "许国从来彻庙堂，",
    "连年不为在疆场。",
    "将军天上封侯印，",
    "御史台上异姓王。",
    "万骑争歌杨柳春，",
    "千场对舞绣骐驎。",
    "到处尽逢欢洽事，",
    "相看总是太平人。",
    "铁骑横行铁岭头，",
    "西看逻逤取封侯。",
    "青海只今将饮马，",
    "黄河不用更防秋。"
  ],
  "ptype": null,
  "poetName": "高适",
  "poetId": "6886e425564a4c848b1622506a4a0581",
  "form": "未知",
  "tags": [
    "06.唐代",
    "高适",
    ""
  ]
}