{
  "_id": "6335e755ac6643a9a3b7bb6a88fb2e9f",
  "name": "墙阴歌",
  "contents": [
    "白日左右浮天潢，",
    "朝晡影入东西墙。",
    "昔为儿童在阴戏，",
    "当时意小觉日长。",
    "东邻侯家吹笙簧，",
    "随阴促促移象床。",
    "西邻田舍乏糟糠，",
    "就影汲汲舂黄粱。",
    "因思九州四海外，",
    "家家只占墙阴内。",
    "莫言墙阴数尺间，",
    "老却主人如等闲。",
    "君看眼前光阴促，",
    "中心莫学太行山。"
  ],
  "ptype": null,
  "poetName": "刘禹锡",
  "poetId": "edc0d18d2eb3491bb0a2ac7b77030e0a",
  "form": "未知",
  "tags": [
    "06.唐代",
    "刘禹锡",
    ""
  ]
}