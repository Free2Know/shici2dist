{
  "_id": "d35dc7006f384157b23f5bdceff26ac4",
  "name": "杂歌谣辞·鸡鸣曲",
  "contents": [
    "鸡初鸣，",
    "明星照东屋；",
    "鸡再鸣，",
    "红霞生海腹。",
    "百官待漏双阙前，",
    "圣人亦挂山龙服。",
    "宝钗命妇灯下起，",
    "环珮玲珑晓光里。",
    "直内初烧玉案香，",
    "司更尚滴铜壶水。",
    "金吾卫里直郎妻，",
    "到明不睡听晨鸡。",
    "天头日月相送迎，",
    "夜栖旦鸣人不迷。"
  ],
  "ptype": null,
  "poetName": "王建",
  "poetId": "e7908ed42dc84e5a98e44132daf727fa",
  "form": "未知",
  "tags": [
    "06.唐代",
    "王建",
    ""
  ]
}