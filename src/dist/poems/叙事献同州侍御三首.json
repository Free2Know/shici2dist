{
  "_id": "da3d9108d51f4148853431abe14b1590",
  "name": "叙事献同州侍御三首",
  "contents": [
    "青云席中罗袜尘，",
    "白首江上吟诗人。",
    "登龙不及三千士，",
    "虚度膺门二十春。",
    "平生望断云层层，",
    "紫府杳是他人登。",
    "却应归访溪边寺，",
    "说向当时同社僧。",
    "尊前谁伴谢公游，",
    "莲岳晴来翠满楼。",
    "坐见一方金变化，",
    "独吟红叶对残秋。"
  ],
  "ptype": null,
  "poetName": "赵嘏",
  "poetId": "420eb59cfc2e461a9ec61079a6f277e1",
  "form": "未知",
  "tags": [
    "06.唐代",
    "赵嘏",
    ""
  ]
}