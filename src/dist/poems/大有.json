{
  "_id": "f1716a6e39df482d89aaadf43cb3b2ae",
  "name": "大有",
  "contents": [
    "仙骨清羸，",
    "沈腰憔悴，",
    "见傍人、惊怪消瘦。",
    "柳无言，",
    "双眉尽日齐斗。",
    "都缘薄幸赋情浅，",
    "许多时、不成欢偶。",
    "幸自也，",
    "总由他，",
    "何须负这心口。",
    "令人恨，",
    "行坐儿断了更思量，",
    "没心求守。",
    "前日相逢，",
    "又早见伊仍旧。",
    "却更被温存後。",
    "都忘了、当时僝僽。",
    "便搊撮、九百身心，",
    "依前待有。"
  ],
  "ptype": null,
  "poetName": "周邦彦",
  "poetId": "f2dd6d60d02640ac910b19a487d7a570",
  "form": "词",
  "tags": [
    "07.宋代",
    "周邦彦",
    ""
  ]
}