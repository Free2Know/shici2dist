{
  "_id": "8ba15f232f6a44f98ef36f86412d634b",
  "name": "和皮日休悼鹤",
  "contents": [
    "直欲裁诗问杳冥，",
    "岂教灵化亦浮生。",
    "风林月动疑留魄，",
    "沙岛香愁似蕴情。",
    "雪骨夜封苍藓冷，",
    "练衣寒在碧塘轻。",
    "人间飞去犹堪恨，",
    "况是泉台远玉京。",
    "经秋宋玉已悲伤，",
    "况报胎禽昨夜亡。",
    "霜晓起来无问处，",
    "伴僧弹指绕荷塘。"
  ],
  "ptype": null,
  "poetName": "魏朴",
  "poetId": "8f4c62a030d549e7b4ccd446a986abc6",
  "form": "未知",
  "tags": [
    "06.唐代",
    "魏朴",
    ""
  ]
}