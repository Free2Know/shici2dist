{
  "_id": "d5a84e9738b64db09dc18087c14809c8",
  "name": "封丘县",
  "contents": [
    "我本渔樵孟诸野，",
    "一生自是悠悠者。",
    "乍可狂歌草泽中，",
    "宁堪作吏风尘下。",
    "只言小邑无所为，",
    "公门百事皆有期。",
    "拜迎官长心欲碎，",
    "鞭挞黎庶令人悲。",
    "归来向家问妻子，",
    "举家尽笑今如此。",
    "生事应须南亩田，",
    "世情付与东流水。",
    "梦想旧山安在哉，",
    "为衔君命且迟回。",
    "乃知梅福徒为尔，",
    "转忆陶潜归去来。"
  ],
  "ptype": null,
  "poetName": "高适",
  "poetId": "6886e425564a4c848b1622506a4a0581",
  "form": "未知",
  "tags": [
    "06.唐代",
    "高适",
    ""
  ]
}