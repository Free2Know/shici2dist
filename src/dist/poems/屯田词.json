{
  "_id": "44930a72069d4959810271fba1a78aa8",
  "name": "屯田词",
  "contents": [
    "春来耕田遍沙碛，",
    "老稚欣欣种禾麦。",
    "麦苗渐长天苦晴，",
    "土干确确锄不得。",
    "新禾未熟飞蝗至，",
    "青苗食尽馀枯茎。",
    "捕蝗归来守空屋，",
    "囊无寸帛瓶无粟。",
    "十月移屯来向城，",
    "官教去伐南山木。",
    "驱牛驾车入山去，",
    "霜重草枯牛冻死。",
    "艰辛历尽谁得知，",
    "望断天南泪如雨。"
  ],
  "ptype": null,
  "poetName": "戴叔伦",
  "poetId": "5d90649e304a4bceb43ad0b2a9c5c274",
  "form": "未知",
  "tags": [
    "06.唐代",
    "戴叔伦",
    ""
  ]
}