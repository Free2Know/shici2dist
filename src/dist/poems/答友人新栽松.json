{
  "_id": "8d490f86a71c4418bc2ada0afa1d587d",
  "name": "答友人新栽松",
  "contents": [
    "石门新长青龙髯，",
    "虬身宛转云光黏。",
    "闻君爱我幽崖前，",
    "十株五株寒霜天。",
    "越溪老僧头削雪，",
    "曾云手植当庭月。",
    "三十年来遮火云，",
    "凉风五月生空门。",
    "愿君栽于清涧泉，",
    "贞姿莫迓夭桃妍。",
    "□□易开还易落，",
    "贞姿郁郁长依然。",
    "山童懒上孤峰巅，",
    "当窗划破屏风烟。"
  ],
  "ptype": null,
  "poetName": "张碧",
  "poetId": "da4a9e2b2d9a4e51add62a02f7556965",
  "form": "未知",
  "tags": [
    "06.唐代",
    "张碧",
    ""
  ]
}