{
  "_id": "de3f295b228a47a1a716f8cbba08196e",
  "name": "徐卿二子歌",
  "contents": [
    "君不见徐卿二子生绝奇，",
    "感应吉梦相追随。",
    "孔子释氏亲抱送，",
    "并是天上麒麟儿。",
    "大儿九龄色清澈，",
    "秋水为神玉为骨。",
    "小儿五岁气食牛，",
    "满堂宾客皆回头。",
    "吾知徐公百不忧，",
    "积善衮衮生公侯。",
    "丈夫生儿有如此二雏者，",
    "名位岂肯卑微休。"
  ],
  "ptype": null,
  "poetName": "杜甫",
  "poetId": "526c710fccb149fe933edb19dad0ed50",
  "form": "未知",
  "tags": [
    "06.唐代",
    "杜甫",
    ""
  ]
}