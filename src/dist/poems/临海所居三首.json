{
  "_id": "56428741f07748d5811e7949d398bff9",
  "name": "临海所居三首",
  "contents": [
    "此是昔年征战处，",
    "曾经永日绝人行。",
    "千家寂寂对流水，",
    "唯有汀洲春草生。",
    "此去临溪不是遥，",
    "楼中望见赤城标。",
    "不知叠嶂重霞里，",
    "更有何人度石桥。",
    "家在双峰兰若边，",
    "一声秋磬发孤烟。",
    "山连极浦鸟飞尽，",
    "月上青林人未眠。"
  ],
  "ptype": null,
  "poetName": "顾况",
  "poetId": "257256f854be4894ba52b307a8f77fff",
  "form": "未知",
  "tags": [
    "06.唐代",
    "顾况",
    ""
  ]
}