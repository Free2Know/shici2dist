{
  "_id": "0b47fb5e99f44714a66fffef774e1591",
  "name": "相和歌辞·长门怨二首",
  "contents": [
    "天上何劳万古春，",
    "君前谁是百年人。",
    "魂销尚愧金炉烬，",
    "思起犹惭玉辇尘。",
    "烟翠薄情攀不得，",
    "星芒浮艳采无因。",
    "可怜明镜来相向，",
    "何似恩光朝夕新。",
    "天上凤凰休寄梦，",
    "人间鹦鹉旧堪悲。",
    "平生心绪无人识，",
    "一只金梭万丈丝。"
  ],
  "ptype": null,
  "poetName": "高蟾",
  "poetId": "af1fe034683e43d09d9e86b607ca8ce6",
  "form": "未知",
  "tags": [
    "06.唐代",
    "高蟾",
    ""
  ]
}