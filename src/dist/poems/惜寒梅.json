{
  "_id": "3cc0f7f2b00c4a9889a3c37fbb65b68e",
  "name": "惜寒梅",
  "contents": [
    "看尽千花，",
    "爱寒梅暗与、雪期霜约。",
    "雅态香肌，",
    "迥有天然淡泊。",
    "五侯园囿姿游乐。",
    "凭阑处、重开绣幕。",
    "秦娥妆罢，",
    "遥相纵，",
    "艳过京洛。",
    "天涯再见素萼。",
    "似凝然向人，",
    "玉容寂寞。",
    "江上飘零，",
    "怎把芳心付托。",
    "那堪风雨夜来恶。",
    "便减动、一分瘦削。",
    "直须沉醉，",
    "尤香殢云，",
    "莫待改落。"
  ],
  "ptype": null,
  "poetName": "宋无名氏",
  "poetId": "865eaa3d8cd842fc9b7d7825a3b3cfa9",
  "form": "词",
  "tags": [
    "07.宋代",
    "宋无名氏",
    ""
  ]
}