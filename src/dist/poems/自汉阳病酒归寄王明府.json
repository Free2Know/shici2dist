{
  "_id": "fc35ffd018ca4ed6ab139560e6afccb9",
  "name": "自汉阳病酒归寄王明府",
  "contents": [
    "去岁左迁夜郎道，",
    "琉璃砚水长枯槁。",
    "今年敕放巫山阳，",
    "蛟龙笔翰生辉光。",
    "圣主还听子虚赋，",
    "相如却与论文章。",
    "愿扫鹦鹉洲，",
    "与君醉百场。",
    "啸起白云飞七泽，",
    "歌吟渌水动三湘。",
    "莫惜连船沽美酒，",
    "千金一掷买春芳。"
  ],
  "ptype": null,
  "poetName": "李白",
  "poetId": "1c542937bfe34c558cb9df9ecc9c2d5d",
  "form": "未知",
  "tags": [
    "06.唐代",
    "李白",
    ""
  ]
}