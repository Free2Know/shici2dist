{
  "_id": "91e1d7a032694567b54043c07a683fb9",
  "name": "天香·龙涎香",
  "contents": [
    "孤峤蟠烟，",
    "层涛蜕月，",
    "骊宫夜采铅水。",
    "讯远槎风，",
    "梦深薇露，",
    "化作断魂心字。",
    "红瓷侯火，",
    "还乍识、冰环玉指。",
    "一缕萦帘翠影，",
    "依稀海云天气。",
    "几回殢娇半醉，",
    "翦春灯、夜寒花碎。",
    "更好故溪飞雪，",
    "小窗深闭。",
    "荀令如今顿老，",
    "总忘却、樽前旧风味。",
    "谩惜余薰，",
    "空篝素被。"
  ],
  "ptype": null,
  "poetName": "王沂孙",
  "poetId": "b844bd4c6b874758842d51f9b6d392ec",
  "form": "词",
  "tags": [
    "07.宋代",
    "王沂孙",
    ""
  ]
}