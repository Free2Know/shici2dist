{
  "_id": "00cb21bd12294f1f9e49eefd17b8c777",
  "name": "梦中得百年那得更百年今日还须……",
  "contents": [
    "化人宫中百事无，",
    "道书一卷酒一壶；",
    "枝头黄乌听作曲，",
    "西山白云看作图。",
    "朝爱朝暾上东岫，",
    "夕映夕阳映东牖；",
    "任他故人不通谒，",
    "任他朝事不挂口。",
    "偶然案头余酒杯，",
    "偶然蹑履山僧来；",
    "自斟自醉当自去，",
    "礼岂设为我辈哉!昨夜懵腾意超忽，",
    "寐时得语醒时述：百年那得更百年，",
    "今日还须爱今日。",
    "纵能拂衣归故山，",
    "农耕社稷亦不闲；",
    "何如且会此中趣，",
    "别有生涯天地间。"
  ],
  "ptype": null,
  "poetName": "王世贞",
  "poetId": "0c5b3a1702a646d98a29de07b8d9f129",
  "form": "未知",
  "tags": [
    "09.明代",
    "王世贞",
    ""
  ]
}