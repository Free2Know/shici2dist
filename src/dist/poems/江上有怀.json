{
  "_id": "6c48a9d5c6d54101a14a3807c1f443f4",
  "name": "江上有怀",
  "contents": [
    "湛湛江水见底清，",
    "荷花莲子傍江生。",
    "采莲将欲寄同心，",
    "秋风落花空复情。",
    "棹歌数曲如有待，",
    "正见明月度东海。",
    "海上云尽月苍苍，",
    "万里分辉满洛阳。",
    "洛阳闺阁夜何央，",
    "蛾眉婵娟断人肠。",
    "寂寥金屏空自掩，",
    "青荧银烛不生光。",
    "应怜水宿洞庭子，",
    "今夕迢遥天一方。"
  ],
  "ptype": null,
  "poetName": "王適",
  "poetId": "3383109a3b324780aa28ce306f9685dd",
  "form": "未知",
  "tags": [
    "06.唐代",
    "王適",
    ""
  ]
}