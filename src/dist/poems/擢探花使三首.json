{
  "_id": "2e8be86c80d14b10be35710d8d5f687f",
  "name": "擢探花使三首",
  "contents": [
    "洪崖差遣探花来，",
    "检点芳丛饮数杯。",
    "深紫浓香三百朵，",
    "明朝为我一时开。",
    "九重烟暖折槐芽，",
    "自是升平好物华。",
    "今日始知春气味，",
    "长安虚过四年花。",
    "探花时节日偏长，",
    "恬淡春风称意忙。",
    "每到黄昏醉归去，",
    "纻衣惹得牡丹香。"
  ],
  "ptype": null,
  "poetName": "翁承赞",
  "poetId": "21e4c08493934ee49b8ed2dcf14397a1",
  "form": "未知",
  "tags": [
    "06.唐代",
    "翁承赞",
    ""
  ]
}