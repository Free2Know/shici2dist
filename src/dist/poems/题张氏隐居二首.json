{
  "_id": "723fbd4106cf438798b04cb7bb9842ec",
  "name": "题张氏隐居二首",
  "contents": [
    "春山无伴独相求，",
    "伐木丁丁山更幽。",
    "涧道馀寒历冰雪，",
    "石门斜日到林丘。",
    "不贪夜识金银气，",
    "远害朝看麋鹿游。",
    "乘兴杳然迷出处，",
    "对君疑是泛虚舟。",
    "之子时相见，",
    "邀人晚兴留。",
    "霁潭□（“檀”换鱼旁）发发，",
    "春草鹿呦呦。",
    "杜酒偏劳劝，",
    "张梨不外求。",
    "前村山路险，",
    "归醉每无愁。"
  ],
  "ptype": null,
  "poetName": "杜甫",
  "poetId": "526c710fccb149fe933edb19dad0ed50",
  "form": "未知",
  "tags": [
    "06.唐代",
    "杜甫",
    ""
  ]
}