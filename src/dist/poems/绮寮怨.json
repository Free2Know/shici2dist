{
  "_id": "13f2959095e540afb70f825186fcdf9e",
  "name": "绮寮怨",
  "contents": [
    "又见花阴如水，",
    "两心犹未平。",
    "正坐久、主客成三，",
    "空无语、影落秋枰。",
    "千年人间事业，",
    "垂成处、一著容易倾。",
    "便解围、小住何妨，",
    "机锋在，",
    "瞬息天又明。",
    "甚似汉吴对营。",
    "纷纷不了，",
    "孤光照彻连城。",
    "又似残星，",
    "向零落，",
    "有馀情。",
    "姮娥笑人迟暮，",
    "念才力、底须争。",
    "从亏又成。",
    "何人正听隔壁声。"
  ],
  "ptype": null,
  "poetName": "鞠华翁",
  "poetId": "2d8a3690ce7547b6a8ebf4f5093cc4ff",
  "form": "未知",
  "tags": [
    "07.宋代",
    "鞠华翁",
    ""
  ]
}