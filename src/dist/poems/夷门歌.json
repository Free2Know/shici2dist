{
  "_id": "cedb6971045e4d389fd747b273d94977",
  "name": "夷门歌",
  "contents": [
    "七雄雄雌犹未分，",
    "攻城杀将何纷纷。",
    "秦兵益围邯郸急，",
    "魏王不救平原君。",
    "公子为嬴停驷马，",
    "执辔愈恭意愈下。",
    "亥为屠肆鼓刀人，",
    "嬴乃夷门抱关者。",
    "非但慷慨献良谋，",
    "意气兼将身命酬。",
    "向风刎颈送公子，",
    "七十老翁何所求。"
  ],
  "ptype": null,
  "poetName": "王维",
  "poetId": "e12c9b62eeb446288168e2a6bec4aa84",
  "form": "未知",
  "tags": [
    "06.唐代",
    "王维",
    ""
  ]
}