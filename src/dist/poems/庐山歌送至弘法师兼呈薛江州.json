{
  "_id": "9a10f5a3c74c478ebead504dea95d932",
  "name": "庐山歌送至弘法师兼呈薛江州",
  "contents": [
    "释子去兮访名山，",
    "禅舟容与兮住仍前。",
    "猿啾啾兮怨月，",
    "江渺渺兮多烟。",
    "东林西林兮入何处，",
    "上方下方兮通石路。",
    "连湘接楚饶桂花，",
    "事久年深无杏树。",
    "使君爱人兼爱山，",
    "时引双旌万木间。",
    "政成人野皆不扰，",
    "遂令法侣性安闲。"
  ],
  "ptype": null,
  "poetName": "皇甫冉",
  "poetId": "bc4446a8d5594756be20f1ff356e27ab",
  "form": "未知",
  "tags": [
    "06.唐代",
    "皇甫冉",
    ""
  ]
}