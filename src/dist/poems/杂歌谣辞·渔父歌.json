{
  "_id": "b30f56a0b4af4332976285fd24423c14",
  "name": "杂歌谣辞·渔父歌",
  "contents": [
    "水接衡门十里馀，",
    "信船归去卧看书。",
    "轻爵禄，",
    "慕玄虚，",
    "莫道渔人只为鱼。",
    "避世垂纶不记年，",
    "官高争得似君闲。",
    "倾白酒，",
    "对青山，",
    "笑指柴门待月还。",
    "棹警鸥飞水溅袍，",
    "影侵潭面柳垂绦。",
    "终日醉，",
    "绝尘劳，",
    "曾见钱塘八月涛。"
  ],
  "ptype": null,
  "poetName": "李珣",
  "poetId": "2fcd320c2ec746acb4987a91fedf6585",
  "form": "未知",
  "tags": [
    "06.唐代",
    "李珣",
    ""
  ]
}