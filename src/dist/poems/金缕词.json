{
  "_id": "a4f105e908e04b2d8a423de97cb2f7b4",
  "name": "金缕词",
  "contents": [
    "西子湖边路。",
    "看依然、水光山色，",
    "自宜晴雨。",
    "天上归来重载酒，",
    "惟有旧盟鸥鹭。",
    "笑鬓影、星星如许。",
    "公子华筵凉似水，",
    "更绿鬟、窈窕歌金缕。",
    "留晚醉，",
    "看眉妩。",
    "三生书记真豪举。",
    "把平生、香奁软语，",
    "锦囊佳句。",
    "君到淮南明月夜，",
    "为问崔娘安否。",
    "□翻作、锦筝新谱。",
    "只恐惊鸿花外起，",
    "趁行云、直过沧江去。",
    "飞不到，",
    "断肠处。"
  ],
  "ptype": null,
  "poetName": "张翥",
  "poetId": "082f47aa90d84171aa002daa82ef69f5",
  "form": "词",
  "tags": [
    "08.元代",
    "张翥",
    ""
  ]
}