{
  "_id": "9363e6cab6364b4493627f7f1f0474db",
  "name": "汉宫春慢·汉宫春",
  "contents": [
    "春日迟迟。",
    "称游人、尽日赏燕芳菲。",
    "新荷泛水，",
    "渐入夏景云奇。",
    "炎光易息，",
    "又早是、零落风西。",
    "白露点，",
    "黄金菊蕊，",
    "朝云暮雪霏霏。",
    "光阴迅速如飞。",
    "邀酒朋共欢，",
    "且恁开眉。",
    "清歌妙舞，",
    "更兼玉管瑶篪。",
    "人生易老，",
    "遇太平、且乐嬉嬉。",
    "莫待解，",
    "朱颜顿觉，",
    "年来不似当时。"
  ],
  "ptype": null,
  "poetName": "宋无名氏",
  "poetId": "865eaa3d8cd842fc9b7d7825a3b3cfa9",
  "form": "词",
  "tags": [
    "07.宋代",
    "宋无名氏",
    ""
  ]
}