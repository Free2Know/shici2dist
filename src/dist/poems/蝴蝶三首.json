{
  "_id": "85e22b32f63043a69809ff96ac5497a7",
  "name": "蝴蝶三首",
  "contents": [
    "不并难飞茧里蛾，",
    "有花芳处定经过。",
    "天风相送轻飘去，",
    "却笑蜘蛛谩织罗。",
    "苒苒双双拂画栏，",
    "佳人偷眼再三看。",
    "莫欺翼短飞长近，",
    "试就花间扑已难。",
    "栩栩无因系得他，",
    "野园荒径一何多。",
    "不闻丝竹谁教舞，",
    "应仗流莺为唱歌。"
  ],
  "ptype": null,
  "poetName": "徐夤",
  "poetId": "82d28c4660ba41729e89cf6f5759f3f8",
  "form": "未知",
  "tags": [
    "06.唐代",
    "徐夤",
    ""
  ]
}