{
  "_id": "607ba7e3b3f7460da42fdff77d99091b",
  "name": "迎神曲",
  "contents": [
    "被发骑龙事渺然，",
    "栾公立社自年年。",
    "臂鹰老手还余我，",
    "伏腊鸡豚掠社钱。",
    "三年蜀血肯销沉？",
    "我所思兮在桂林。",
    "却望苍梧量泪雨，",
    "湘江何似五湖深。",
    "日蚀麒麟格斗余，",
    "山河两戒眇愁予。",
    "兰沧渡后无消息，",
    "且坐前潮伴子胥。",
    "真王异姓指河山，",
    "箫鼓丛祠报赛间。",
    "咫尺灵飞催后命，",
    "红云仍押祝融班。"
  ],
  "ptype": null,
  "poetName": "钱谦益",
  "poetId": "49671d28bee446e1beaa931c9d74ca01",
  "form": "未知",
  "tags": [
    "10.清代",
    "钱谦益",
    ""
  ]
}