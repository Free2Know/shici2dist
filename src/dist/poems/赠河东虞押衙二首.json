{
  "_id": "c25774781f7a44f684b3b68410f3b473",
  "name": "赠河东虞押衙二首",
  "contents": [
    "长剑高歌换素衣，",
    "君恩未报不言归。",
    "旧精鸟篆谙书体，",
    "新授龙韬识战机。",
    "万里往来征马瘦，",
    "十年离别故人稀。",
    "生平志气何人见，",
    "空上西楼望落晖。",
    "吴门风水各萍流，",
    "月满花开懒独游。",
    "万里山川分晓梦，",
    "四邻歌管送春愁。",
    "昔年顾我长青眼，",
    "今日逢君尽白头。",
    "莫向尊前更惆怅，",
    "古来投笔尽封侯。"
  ],
  "ptype": null,
  "poetName": "许浑",
  "poetId": "fec65c0dd6484000837ecf7a1f995f70",
  "form": "未知",
  "tags": [
    "06.唐代",
    "许浑",
    ""
  ]
}