{
  "_id": "341082c215d44bb08c0c70ae6a56d241",
  "name": "舞曲歌辞·冬白纻歌",
  "contents": [
    "吴宫夜长宫漏款，",
    "帘幕四垂灯焰暖。",
    "西施自舞王自管，",
    "雪纻翻翻鹤翎散，",
    "促节牵繁舞腰懒。",
    "舞腰懒，",
    "王罢饮，",
    "盖覆西施凤花锦，",
    "身作匡床臂为枕。",
    "朝佩拟拟王晏寝，",
    "酒醒阍报门无事。",
    "子胥死后言为讳，",
    "近王之臣谕王意。",
    "共笑越王穷惴惴，",
    "夜夜抱冰寒不睡。"
  ],
  "ptype": null,
  "poetName": "元稹",
  "poetId": "9863285b1f514da9a74432fd80c442aa",
  "form": "未知",
  "tags": [
    "06.唐代",
    "元稹",
    ""
  ]
}