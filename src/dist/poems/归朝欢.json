{
  "_id": "e4d8f18555be43ccb9c35a50469677bd",
  "name": "归朝欢",
  "contents": [
    "天地初分何处寄。",
    "父母无生名甚字。",
    "须将这个要分明，",
    "推穷此理宁论是。",
    "细细传不二。",
    "一能仍究从前自。",
    "往来频，",
    "不知迷迷。",
    "甚日得言赐。",
    "忽尔真灵前面至。",
    "认得元形欢喜示。",
    "惺惺觑著甚端严，",
    "辉辉返照通容易。",
    "见时唯密秘，",
    "妙玄微雅中深邃。",
    "出圆光，",
    "五般颜彩，",
    "复本总祥瑞。"
  ],
  "ptype": null,
  "poetName": "王哲",
  "poetId": "f09e2614333d41a48c6b2956bf85e38e",
  "form": "词",
  "tags": [
    "08.元代",
    "王哲",
    ""
  ]
}