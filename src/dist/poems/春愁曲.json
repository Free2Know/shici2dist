{
  "_id": "315f1b14aed84c6f9875720355e137fb",
  "name": "春愁曲",
  "contents": [
    "红丝穿露珠帘冷，",
    "百尺哑哑下纤绠。",
    "远翠愁山入卧屏，",
    "两重云母空烘影。",
    "凉簪坠发春眠重，",
    "玉兔煴香柳如梦。",
    "锦叠空床委堕红，",
    "飔飔扫尾双金凤。",
    "蜂喧蝶驻俱悠扬，",
    "柳拂赤栏纤草长。",
    "觉后梨花委平绿，",
    "春风和雨吹池塘。"
  ],
  "ptype": null,
  "poetName": "温庭筠",
  "poetId": "015a1e3cd5a24487bb110e4ce41db634",
  "form": "未知",
  "tags": [
    "06.唐代",
    "温庭筠",
    ""
  ]
}