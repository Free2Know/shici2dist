{
  "_id": "0cd3fd3979c44e1a8a44e0dc5fbc6802",
  "name": "代北州老翁答",
  "contents": [
    "负薪老翁往北州，",
    "北望乡关生客愁。",
    "自言老翁有三子，",
    "两人已向黄沙死。",
    "如今小儿新长成，",
    "明年闻道又征兵。",
    "定知此别必零落，",
    "不及相随同死生。",
    "尽将田宅借邻伍，",
    "且复伶俜去乡土。",
    "在生本求多子孙，",
    "及有谁知更辛苦。",
    "近传天子尊武蔬，",
    "强兵直欲静胡尘。",
    "安边自合有长策，",
    "何必流离中国人。"
  ],
  "ptype": null,
  "poetName": "张谓",
  "poetId": "1c3c1120ddfa431c90388e48124374d8",
  "form": "未知",
  "tags": [
    "06.唐代",
    "张谓",
    ""
  ]
}