{
  "_id": "e83490c2648b49d0b00edfd2d297cfff",
  "name": "送姚杭州赴任因思旧游二首",
  "contents": [
    "与君细话杭州事，",
    "为我留心莫等闲。",
    "闾里固宜勤抚恤，",
    "楼台亦要数跻攀。",
    "笙歌缥缈虚空里，",
    "风月依稀梦想间。",
    "且喜诗人重管领，",
    "遥飞一盏贺江山。",
    "渺渺钱唐路几千，",
    "想君到后事依然。",
    "静逢竺寺猿偷橘，",
    "闲看苏家女采莲。",
    "故妓数人凭问讯，",
    "新诗两首倩留传。",
    "舍人虽健无多兴，",
    "老校当时八九年。",
    "[杭民至今呼余为白舍人。",
    "]"
  ],
  "ptype": null,
  "poetName": "白居易",
  "poetId": "4b47c82f564748dcb909526665b648f9",
  "form": "未知",
  "tags": [
    "06.唐代",
    "白居易",
    ""
  ]
}