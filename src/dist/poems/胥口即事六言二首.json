{
  "_id": "d0bb5d884b084f8cbb58023b39b66336",
  "name": "胥口即事六言二首",
  "contents": [
    "波光杳杳不极，",
    "霁景澹澹初斜。",
    "黑蛱蝶粘莲蕊，",
    "红蜻蜓袅菱花。",
    "鸳鸯一处两处，",
    "舴艋三家五家。",
    "会把酒船偎荻，",
    "共君作个生涯。",
    "拂钓清风细丽，",
    "飘蓑暑雨霏微。",
    "湖云欲散未散，",
    "屿鸟将飞不飞。",
    "换酒帩头把看，",
    "载莲艇子撑归。",
    "斯人到死还乐，",
    "谁道刚须用机？"
  ],
  "ptype": null,
  "poetName": "皮日休",
  "poetId": "672473573d2f40389db7a950bf5a8148",
  "form": "未知",
  "tags": [
    "06.唐代",
    "皮日休",
    ""
  ]
}