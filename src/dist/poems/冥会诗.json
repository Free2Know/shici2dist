{
  "_id": "cecf0acbf3e442bb9befd134f5368b3f",
  "name": "冥会诗",
  "contents": [
    "争不逢人话此身，",
    "此身长夜不知春。",
    "自从国破家亡后，",
    "陇上惟添芳草新。",
    "休说人间恨恋多，",
    "况逢佳客此相过。",
    "堂中纵有千般乐，",
    "争及阳春一曲歌。",
    "幽谷穷花似妾身，",
    "纵怀香艳吐无因。",
    "多情公子能相访，",
    "应解回风暂借春。",
    "恩情未足晓光催，",
    "数朵眠花未得开。",
    "却羡一双金扼臂，",
    "得随人世出将来。"
  ],
  "ptype": null,
  "poetName": "宫嫔",
  "poetId": "47171d6eb056404c957dbe96e8a32222",
  "form": "未知",
  "tags": [
    "06.唐代",
    "宫嫔",
    ""
  ]
}