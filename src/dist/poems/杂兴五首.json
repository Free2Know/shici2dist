{
  "_id": "61185ef795c0482fb624e805b2bcf92f",
  "name": "杂兴五首",
  "contents": [
    "丛鬓愁眉时势新，",
    "初笄绝代北方人。",
    "一颦一笑千金重，",
    "肯似成都夜失身。",
    "乍听丝声似竹声，",
    "又疑丹穴九雏惊。",
    "金波露洗净于昼，",
    "寂寞不堪深夜情。",
    "琥珀尊开月映帘，",
    "调弦理曲指纤纤。",
    "含羞敛态劝君住，",
    "更奏新声刮骨盐。",
    "乳燕双飞莺乱啼，",
    "百花如绣照深闺。",
    "新妆对镜知无比，",
    "微笑时时出瓠犀。",
    "巫山云雨洛川神，",
    "珠襻香腰稳称身。",
    "惆怅妆成君不见，",
    "含情起立问傍人。"
  ],
  "ptype": null,
  "poetName": "权德舆",
  "poetId": "76a2e65e03af4759ae3fbc09e9b61b8d",
  "form": "未知",
  "tags": [
    "06.唐代",
    "权德舆",
    ""
  ]
}