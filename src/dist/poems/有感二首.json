{
  "_id": "fbae3ccb3b374bb1a71a40e84518573f",
  "name": "有感二首",
  "contents": [
    "何事离怀入梦频，",
    "贫居寂寞四无邻。",
    "诗因韵险难成律，",
    "酒为愁多不顾身。",
    "眼底故人惊岁别，",
    "尊前华发逐时新。",
    "十年飘泊如萍迹，",
    "一度登临一怅神。",
    "搔首临风独倚栏，",
    "客边惊觉岁华残。",
    "栖迟未遇常鋾荐，",
    "邂逅宁弹贡禹冠。",
    "有兴不愁诗韵险，",
    "无聊只怕酒杯乾。",
    "何如日日长如醉，",
    "付与诗人一笑看。"
  ],
  "ptype": null,
  "poetName": "牟融",
  "poetId": "3fcc899c9eba4b3facc4dd334c8db38b",
  "form": "未知",
  "tags": [
    "06.唐代",
    "牟融",
    ""
  ]
}