{
  "_id": "51b36563bf5b42baa6041a14a8bf35fa",
  "name": "祖龙行",
  "contents": [
    "黑云兵气射天裂，",
    "壮士朝眠梦冤结。",
    "祖龙一夜死沙丘，",
    "胡亥空随鲍鱼辙。",
    "腐肉偷生三千里，",
    "伪书先赐扶苏死。",
    "墓接骊山土未乾，",
    "瑞光已向芒砀起。",
    "陈胜城中鼓三下，",
    "秦家天地如崩瓦。",
    "龙蛇撩乱入咸阳，",
    "少帝空随汉家马。"
  ],
  "ptype": null,
  "poetName": "常楚老",
  "poetId": "43b01f28798a4e7e8629e974f309844d",
  "form": "未知",
  "tags": [
    "06.唐代",
    "常楚老",
    ""
  ]
}