{
  "_id": "5df4d7effcc14f648250097dab7248a0",
  "name": "塞寒行",
  "contents": [
    "燕弓弦劲霜封瓦，",
    "朴簌寒雕睇平野，",
    "一点黄尘起雁喧，",
    "白龙堆下千蹄马。",
    "河源怒浊风如刀，",
    "剪断朔云天更高。",
    "晚出榆关逐征北，",
    "惊沙飞迸冲貂袍。",
    "心许凌烟名不灭，",
    "年年锦字伤离别。",
    "彩毫一画竟何荣，",
    "空使青楼泪成血。"
  ],
  "ptype": null,
  "poetName": "温庭筠",
  "poetId": "015a1e3cd5a24487bb110e4ce41db634",
  "form": "未知",
  "tags": [
    "06.唐代",
    "温庭筠",
    ""
  ]
}