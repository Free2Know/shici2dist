{
  "_id": "f77560cf891d4168ba459eba971d9eef",
  "name": "千秋万岁·千秋岁引",
  "contents": [
    "杏花好、子细君须辨。",
    "比早梅深、夭桃浅。",
    "把鲛绡、淡拂鲜红面。",
    "蜡融紫萼重重现。",
    "烟外悄，",
    "风中笑，",
    "香满院。",
    "欲绽全开俱可羡。",
    "粹美妖娆无处选。",
    "除卿卿似寻常见。",
    "倚天真、艳冶轻朱粉，",
    "分明洗出胭脂面。",
    "追往事，",
    "绕芳榭，",
    "千千遍。"
  ],
  "ptype": null,
  "poetName": "李冠",
  "poetId": "3579008202a9410aa11ae4f475d983ce",
  "form": "词",
  "tags": [
    "07.宋代",
    "李冠",
    ""
  ]
}