{
  "_id": "582899fae41e4b4ebada0041528a9cec",
  "name": "陪李七司马皂江上观造竹桥，即……",
  "contents": [
    "伐竹为桥结构同，",
    "褰裳不涉往来通。",
    "天寒白鹤归华表，",
    "日落青龙见水中。",
    "顾我老非题柱客，",
    "知君才是济川功。",
    "合欢却笑千年事，",
    "驱石何时到海东。",
    "把烛成桥夜，",
    "回舟坐客时。",
    "天高云去尽，",
    "江迥月来迟。",
    "衰谢多扶病，",
    "招邀屡有期。",
    "异方乘此兴，",
    "乐罢不无悲。"
  ],
  "ptype": null,
  "poetName": "杜甫",
  "poetId": "526c710fccb149fe933edb19dad0ed50",
  "form": "未知",
  "tags": [
    "06.唐代",
    "杜甫",
    ""
  ]
}