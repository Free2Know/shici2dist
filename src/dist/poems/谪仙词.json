{
  "_id": "a34835ee245a4fa18b64f802f63a94ad",
  "name": "谪仙词",
  "contents": [
    "牧龙丈人病高秋，",
    "群童击节星汉愁。",
    "瑶台凤辇不胜恨，",
    "太古一声龙白头。",
    "玉气兰光久摧折，",
    "上清鸡犬音书绝。",
    "蜺旌失手远于天，",
    "三岛空云对秋月。",
    "人间磊磊浮沤客，",
    "鸑鷟蜻蜓飞自隔。",
    "不应冠盖逐黄埃，",
    "长梦真君旧恩泽。"
  ],
  "ptype": null,
  "poetName": "陈陶",
  "poetId": "40ef2ecb730544d9aa2efa426015bc48",
  "form": "未知",
  "tags": [
    "06.唐代",
    "陈陶",
    ""
  ]
}