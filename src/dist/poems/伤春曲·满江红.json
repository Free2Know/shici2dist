{
  "_id": "2fac01b5e229463790f65bf4e1ba50fb",
  "name": "伤春曲·满江红",
  "contents": [
    "火禁初开，",
    "深深院、尽重帘箔。",
    "人自起、翠衾寒梦，",
    "夜来风恶。",
    "肠断残红和泪落。",
    "半随经雨飘池角。",
    "记采兰、携手曲江游，",
    "年时约。",
    "芳物大，",
    "都如昨。",
    "自怨别，",
    "疏行乐。",
    "被无情双燕，",
    "短封难托。",
    "谁念东阳销瘦骨。",
    "更堪白纻衣衫薄。",
    "向小窗、题满杏花笺，",
    "伤春作。"
  ],
  "ptype": null,
  "poetName": "贺铸",
  "poetId": "d0f89afd69d746a492a0e03b26c286f4",
  "form": "词",
  "tags": [
    "07.宋代",
    "贺铸",
    ""
  ]
}