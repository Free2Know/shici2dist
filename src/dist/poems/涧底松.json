{
  "_id": "dabde758106a4930a05d4674caf22175",
  "name": "涧底松",
  "contents": [
    "有松百尺大十围，",
    "生在涧底寒且卑。",
    "涧深山险人路绝，",
    "老死不逢工度之。",
    "天子明堂欠梁木，",
    "此求彼有两不知。",
    "谁喻苍苍造物意，",
    "但与之材不与地。",
    "金张世禄原宪贫，",
    "牛衣寒贱貂蝉贵。",
    "貂蝉与牛衣，",
    "高下虽有殊。",
    "高者未必贤，",
    "下者未必愚。",
    "君不见沉沉海底生珊瑚。",
    "历历天上种白榆。"
  ],
  "ptype": null,
  "poetName": "白居易",
  "poetId": "4b47c82f564748dcb909526665b648f9",
  "form": "词",
  "tags": [
    "06.唐代",
    "白居易",
    ""
  ]
}