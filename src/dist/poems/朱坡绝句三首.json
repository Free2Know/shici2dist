{
  "_id": "222ed392a240439e89152e9a7be935ef",
  "name": "朱坡绝句三首",
  "contents": [
    "故国池塘倚御渠，",
    "江城三诏换鱼书。",
    "贾生辞赋恨流落，",
    "只向长沙住岁余。",
    "[文帝岁余思贾生。",
    "]烟深苔巷唱樵儿，",
    "花落寒轻倦客归。",
    "藤岸竹洲相掩映，",
    "满池春雨鸊鹈飞。",
    "乳肥春洞生鹅管，",
    "沼避回岩势犬牙。",
    "自笑卷怀头角缩，",
    "归盘烟磴恰如蜗。"
  ],
  "ptype": null,
  "poetName": "杜牧",
  "poetId": "cb365a383b844378951f5ba10473b765",
  "form": "未知",
  "tags": [
    "06.唐代",
    "杜牧",
    ""
  ]
}