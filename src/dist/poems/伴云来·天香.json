{
  "_id": "943fb1f6a5ed4e178d67fd2b7772bd79",
  "name": "伴云来·天香",
  "contents": [
    "烟络横林，",
    "山沈远照，",
    "逦迤黄昏钟鼓。",
    "烛映帘栊，",
    "蛩催机杼，",
    "共苦清秋风露。",
    "不眠思妇，",
    "齐应和、几声砧杵。",
    "惊动天涯倦宦，",
    "駸駸岁华行暮。",
    "当年酒狂自负。",
    "谓东君、已春相付。",
    "流浪征骖北道，",
    "客墙南浦。",
    "幽恨无人晤语。",
    "赖明月曾知旧游处。",
    "好伴云来，",
    "还将梦去。"
  ],
  "ptype": null,
  "poetName": "贺铸",
  "poetId": "d0f89afd69d746a492a0e03b26c286f4",
  "form": "词",
  "tags": [
    "07.宋代",
    "贺铸",
    ""
  ]
}