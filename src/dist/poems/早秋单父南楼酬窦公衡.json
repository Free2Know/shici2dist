{
  "_id": "ed0cd9cb2ff545718ba322ce48f16a85",
  "name": "早秋单父南楼酬窦公衡",
  "contents": [
    "白露见日灭，",
    "红颜随霜凋。",
    "别君若俯仰，",
    "春芳辞秋条。",
    "泰山嵯峨夏云在，",
    "疑是白波涨东海。",
    "散为飞雨川上来，",
    "遥帷却卷清浮埃。",
    "知君独坐青轩下，",
    "此时结念同所怀。",
    "我闭南楼看道书，",
    "幽帘清寂在仙居。",
    "曾无好事来相访，",
    "赖尔高文一起予。"
  ],
  "ptype": null,
  "poetName": "李白",
  "poetId": "1c542937bfe34c558cb9df9ecc9c2d5d",
  "form": "未知",
  "tags": [
    "06.唐代",
    "李白",
    ""
  ]
}