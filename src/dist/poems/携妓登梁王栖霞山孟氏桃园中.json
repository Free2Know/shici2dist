{
  "_id": "8f6f2e9c50bc4a3a89b334b12e01dfbf",
  "name": "携妓登梁王栖霞山孟氏桃园中",
  "contents": [
    "碧草已满地，",
    "柳与梅争春。",
    "谢公自有东山妓，",
    "金屏笑坐如花人。",
    "今日非昨日，",
    "明日还复来。",
    "白发对绿酒，",
    "强歌心已摧。",
    "君不见梁王池上月，",
    "昔照梁王樽酒中。",
    "梁王已去明月在，",
    "黄鹂愁醉啼春风。",
    "分明感激眼前事，",
    "莫惜醉卧桃园东。"
  ],
  "ptype": null,
  "poetName": "李白",
  "poetId": "1c542937bfe34c558cb9df9ecc9c2d5d",
  "form": "未知",
  "tags": [
    "06.唐代",
    "李白",
    ""
  ]
}