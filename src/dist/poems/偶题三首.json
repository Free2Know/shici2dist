{
  "_id": "600fb54156b543f3ac2f51440e4b7668",
  "name": "偶题三首",
  "contents": [
    "浮世悠悠旋一空，",
    "多情偏解挫英雄。",
    "风光只在歌声里，",
    "不必楼前万树红。",
    "小池随事有风荷，",
    "烧酹倾壶一曲歌。",
    "欲待秋塘擎露看，",
    "自怜生意已无多。",
    "辽阳音信近来稀，",
    "纵有虚传逼节归。",
    "永日无人新睡觉，",
    "小窗晴暖螖虫飞。"
  ],
  "ptype": null,
  "poetName": "司空图",
  "poetId": "d352662e762446d1a7bb8cc679ae21fa",
  "form": "未知",
  "tags": [
    "06.唐代",
    "司空图",
    ""
  ]
}