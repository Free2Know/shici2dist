{
  "_id": "efe833c5088d42f5863662d1ff50ad0d",
  "name": "红豆词",
  "contents": [
    "一南国秋深可奈何，",
    "手持红豆几摩挲。",
    "累累本是无情物，",
    "谁把闲愁付与他。",
    "二门外青骢郭外舟，",
    "人生无奈是离愁。",
    "不辞苦向东风祝，",
    "到处人间作石尤。",
    "三别浦盈盈水又波，",
    "凭栏渺渺思如何？",
    "纵教踏破江南种，",
    "只恐春来茁更多。",
    "四匀圆万颗争相似，",
    "暗数千回不厌痴。",
    "留取他年银烛下，",
    "拈来细与话相思。"
  ],
  "ptype": null,
  "poetName": "王国维",
  "poetId": "6f1f289d78844c7e9d3c60b0ee37cb11",
  "form": "未知",
  "tags": [
    "11.近现代",
    "王国维",
    ""
  ]
}