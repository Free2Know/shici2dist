{
  "_id": "92090d28505a43c5be4eab247f5ce193",
  "name": "喜凉",
  "contents": [
    "炉炭烧人百疾生，",
    "凤狂龙躁减心情。",
    "四山毒瘴乾坤浊，",
    "一簟凉风世界清。",
    "楚调忽惊凄玉柱，",
    "汉宫应已湿金茎。",
    "豪强顿息蛙唇吻，",
    "爽利重新鹘眼睛。",
    "稳想海槎朝犯斗，",
    "健思胡马夜翻营。",
    "东南亦是中华分，",
    "蒸郁相凌太不平。"
  ],
  "ptype": null,
  "poetName": "韩偓",
  "poetId": "bca72048a93e447f96a7e1dac88dd312",
  "form": "未知",
  "tags": [
    "06.唐代",
    "韩偓",
    ""
  ]
}