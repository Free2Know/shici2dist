{
  "_id": "32b44cc98fb049e6a811f42398bb6bed",
  "name": "观元丹丘坐巫山屏风",
  "contents": [
    "昔游三峡见巫山，",
    "见画巫山宛相似。",
    "疑是天边十二峰，",
    "飞入君家彩屏里。",
    "寒松萧瑟如有声，",
    "阳台微茫如有情。",
    "锦衾瑶席何寂寂，",
    "楚王神女徒盈盈。",
    "高咫尺，",
    "如千里，",
    "翠屏丹崖灿如绮。",
    "苍苍远树围荆门，",
    "历历行舟泛巴水。",
    "水石潺湲万壑分，",
    "烟光草色俱氛氲。",
    "溪花笑日何年发，",
    "江客听猿几岁闻。",
    "使人对此心缅邈，",
    "疑入嵩丘梦彩云。"
  ],
  "ptype": null,
  "poetName": "李白",
  "poetId": "1c542937bfe34c558cb9df9ecc9c2d5d",
  "form": "未知",
  "tags": [
    "06.唐代",
    "李白",
    ""
  ]
}