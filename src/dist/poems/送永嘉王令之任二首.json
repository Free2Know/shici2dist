{
  "_id": "d1dc14d96b334564affe6dd1293f9906",
  "name": "送永嘉王令之任二首",
  "contents": [
    "定拟孜孜化海边，",
    "须判素发侮流年。",
    "波涛不应双溪水，",
    "分野长如二月天。",
    "浮客若容开荻地，",
    "钓翁应免税苔田。",
    "前贤未必全堪学，",
    "莫读当时归去篇。",
    "虽展县图如到县，",
    "五程犹入缙云东。",
    "山间阁道盘岩底，",
    "海界孤峰在浪中。",
    "礼法未闻离汉制，",
    "土宜多说似吴风。",
    "字人若用非常术，",
    "唯要旬时便立功。"
  ],
  "ptype": null,
  "poetName": "方干",
  "poetId": "06f0291dac634a49ab474dd7cadbf853",
  "form": "未知",
  "tags": [
    "06.唐代",
    "方干",
    ""
  ]
}