{
  "_id": "c170af44ce314d64b9b22c907aa35e98",
  "name": "题醴陵玉仙观歌",
  "contents": [
    "王乔一去空仙观，",
    "白云至今凝不散。",
    "星垣松殿几千秋，",
    "往往笙歌下天半。",
    "瀑布西行过石桥，",
    "黄精采根还采苗。",
    "路逢一人擎药碗，",
    "松花夜雨风吹满。",
    "自言家住在东坡，",
    "白犬相随邀我过。",
    "南山石上有棋局，",
    "曾使樵夫烂斧柯。"
  ],
  "ptype": null,
  "poetName": "护国",
  "poetId": "c814a9d201334f45a77a1f194a3741de",
  "form": "未知",
  "tags": [
    "06.唐代",
    "护国",
    ""
  ]
}