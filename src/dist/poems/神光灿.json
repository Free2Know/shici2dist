{
  "_id": "42232b531eab4d7aaafc1c092629c511",
  "name": "神光灿",
  "contents": [
    "风仙锁户，",
    "马钰辞巢，",
    "寂然澹乎自持。",
    "了干根源，",
    "岂肯攀恋妻儿。",
    "识破气财酒色，",
    "凭清净、固养灵芝。",
    "当下手，",
    "暗修完功行，",
    "不许人知。",
    "隐密藏机蓄响，",
    "便须常做个玉褐怀披。",
    "泼杀无明火烛，",
    "自是心慈。",
    "忍辱得何味况，",
    "善芽生、仙佛常随。",
    "通玄妙，",
    "这真功，",
    "却是无为。"
  ],
  "ptype": null,
  "poetName": "马钰",
  "poetId": "39462b29cbd740e7bf5cfa321627e5eb",
  "form": "未知",
  "tags": [
    "08.元代",
    "马钰",
    ""
  ]
}