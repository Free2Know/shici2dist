{
  "_id": "1a2ecc79dccc469d844be45c0f23c03b",
  "name": "春燕词",
  "contents": [
    "新燕新燕何不定，",
    "东家绿池西家井。",
    "飞鸣当户影悠扬，",
    "一绕檐头一绕梁。",
    "黄姑说向新妇女，",
    "去年堕子污衣箱。",
    "已能辞山复过海，",
    "幸我堂前故巢在。",
    "求食慎勿爱高飞，",
    "空中饥鸢为尔害。",
    "辛勤作窠在画梁，",
    "愿得年年主人富。"
  ],
  "ptype": null,
  "poetName": "王建",
  "poetId": "e7908ed42dc84e5a98e44132daf727fa",
  "form": "未知",
  "tags": [
    "06.唐代",
    "王建",
    ""
  ]
}