{
  "_id": "021d2e8df56d4a468728ff5fecb53052",
  "name": "离别难",
  "contents": [
    "游历水云两郡，",
    "人休起舞寥。",
    "看清轮、认取风飚。",
    "晃琼瑶。",
    "嘉气满丹霄。",
    "玉花吐、馥郁金莲，",
    "馨香二物谁消。",
    "随缘从覆焘。",
    "红霞缭绕。",
    "翠雾不相饶。",
    "时得得，",
    "日昭昭。",
    "准蓬莱、定信频招。",
    "见空中、彩凤来往，",
    "又金童、前捧紫芝苗。",
    "此却要、再睹吾颜，",
    "除非能、续弦断重调。",
    "劝汝等、各各修持。",
    "一去洞天遥。"
  ],
  "ptype": null,
  "poetName": "王哲",
  "poetId": "f09e2614333d41a48c6b2956bf85e38e",
  "form": "词",
  "tags": [
    "08.元代",
    "王哲",
    ""
  ]
}