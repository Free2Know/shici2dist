{
  "_id": "a922f3630f864f408ec05442a4363aab",
  "name": "再逢虚中道士三首",
  "contents": [
    "天目西峰古坏坛，",
    "坛边相别雪漫漫。",
    "如今四十余年也，",
    "还共当时恰一般。",
    "囊里灵龟小似钱，",
    "道伊年与我同年。",
    "壶中长挈天相逐，",
    "何处升天更有天。",
    "吾道将君道且殊，",
    "君须全似老君须。",
    "寻常有语争堪信，",
    "爱说蟠桃似瓮粗。"
  ],
  "ptype": null,
  "poetName": "贯休",
  "poetId": "2010d2499c414e5c920b044c4657b2cb",
  "form": "未知",
  "tags": [
    "06.唐代",
    "贯休",
    ""
  ]
}