{
  "_id": "d32a4cc069a8485e983d9034e313e3be",
  "name": "题长安酒肆壁三绝句",
  "contents": [
    "坐卧常携酒一壶，",
    "不教双眼识皇都。",
    "乾坤许大无名姓，",
    "疏散人中一丈夫。",
    "得道高僧不易逢，",
    "几时归去愿相从。",
    "自言住处连沧海，",
    "别是蓬莱第一峰。",
    "莫厌追欢笑语频，",
    "寻思离乱好伤神。",
    "闲来屈指从头数，",
    "得见清平有几人。"
  ],
  "ptype": null,
  "poetName": "钟离权",
  "poetId": "53c309a852534ff0aed37745325ad837",
  "form": "未知",
  "tags": [
    "06.唐代",
    "钟离权",
    ""
  ]
}