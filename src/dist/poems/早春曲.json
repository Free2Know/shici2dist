{
  "_id": "0267e8b49a4f4912b9e9fca14b7ca008",
  "name": "早春曲",
  "contents": [
    "青楼昨夜东风转，",
    "锦帐凝寒觉春浅。",
    "垂杨摇丝莺乱啼，",
    "袅袅烟光不堪翦。",
    "博山吹云龙脑香，",
    "铜壶滴愁更漏长。",
    "玉颊啼红梦初醒，",
    "羞见青鸾镜中影。",
    "侬家少年爱游逸，",
    "万里轮蹄去无迹。",
    "朱颜未衰消息稀，",
    "肠断天涯草空碧。"
  ],
  "ptype": null,
  "poetName": "戴叔伦",
  "poetId": "5d90649e304a4bceb43ad0b2a9c5c274",
  "form": "未知",
  "tags": [
    "06.唐代",
    "戴叔伦",
    ""
  ]
}