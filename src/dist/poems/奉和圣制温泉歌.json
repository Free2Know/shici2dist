{
  "_id": "36dc5b0905ca49f192b2809ae03ab2eb",
  "name": "奉和圣制温泉歌",
  "contents": [
    "有时神物待圣人，",
    "去后汤还冷，",
    "来时树亦春。",
    "今兹十月自东归，",
    "羽旆逶迤上翠微。",
    "温谷葱葱佳气色，",
    "离宫奕奕叶光辉。",
    "临渭川，",
    "近天邑，",
    "浴日温泉复在兹，",
    "群仙洞府那相及。",
    "吾君利物心，",
    "玄泽浸苍黔。",
    "渐渍神汤无疾苦，",
    "薰歌一曲感人深。"
  ],
  "ptype": null,
  "poetName": "张九龄",
  "poetId": "14b0618cb7a4474999a338093d83104a",
  "form": "未知",
  "tags": [
    "06.唐代",
    "张九龄",
    ""
  ]
}