{
  "_id": "da4463f2ca52467793cf420ced4272c8",
  "name": "走笔追王内丘",
  "contents": [
    "自识夫子面，",
    "便获夫子心。",
    "夫子一启颜，",
    "义重千黄金。",
    "平原孟尝骨已土，",
    "始有夫子堪知音。",
    "忽然夫子不语，",
    "带席帽，",
    "骑驴去。",
    "余对醁醽不能斟，",
    "君且来，",
    "余之瞻望心悠哉。",
    "零雨其濛愁不散，",
    "闲花寂寂斑阶苔。",
    "不如对此景，",
    "含笑倾金罍。",
    "莫问四肢畅，",
    "暂取眉头开。",
    "弦琴待夫子，",
    "夫子来不来。"
  ],
  "ptype": null,
  "poetName": "卢仝",
  "poetId": "0c0878928a0b44d181487dd20f6a78af",
  "form": "未知",
  "tags": [
    "06.唐代",
    "卢仝",
    ""
  ]
}