{
  "_id": "40fa91ea26c04cc5b11b77a9c59adea0",
  "name": "听安万善吹觱篥歌",
  "contents": [
    "南山截竹为觱篥，",
    "此乐本自龟兹出。",
    "流传汉地曲转奇，",
    "凉州胡人为我吹。",
    "旁邻闻者多叹息，",
    "远客思乡皆泪垂。",
    "世人解听不解赏，",
    "长飙风中自来往。",
    "枯桑老柏寒飕飀，",
    "九雏鸣凤乱啾啾。",
    "龙吟虎啸一时发，",
    "万籁百泉相与秋。",
    "忽然更作渔阳掺，",
    "黄云萧条白日暗。",
    "变调如闻杨柳春，",
    "上林繁花照眼新。",
    "岁夜高堂列明烛，",
    "美酒一杯声一曲。"
  ],
  "ptype": null,
  "poetName": "李颀",
  "poetId": "fd708259acd8450f9a79289397127c98",
  "form": "未知",
  "tags": [
    "06.唐代",
    "李颀",
    ""
  ]
}