{
  "_id": "8f5f0808ac2f4c73a5477faeb9a63249",
  "name": "无闷",
  "contents": [
    "天与多才，",
    "不合更与，",
    "殢柳怜花情分。",
    "甚总为才情，",
    "恼人方寸。",
    "早是春残花褪。",
    "也不料、一春都成病。",
    "自失笑，",
    "因甚腰围半减，",
    "珠泪频搵。",
    "难省。",
    "也怨天、也自恨。",
    "怎免千般思忖。",
    "倩人说与，",
    "又却不忍。",
    "拼了一生愁闷。",
    "又只恐、愁多无人问。",
    "到这里，",
    "天也怜人，",
    "看他稳也不稳。"
  ],
  "ptype": null,
  "poetName": "程垓",
  "poetId": "4be80db94eb1441bbf5fa2638861511f",
  "form": "词",
  "tags": [
    "07.宋代",
    "程垓",
    ""
  ]
}