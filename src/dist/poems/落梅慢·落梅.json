{
  "_id": "2c591ae10aaa4207a44756158ea84eeb",
  "name": "落梅慢·落梅",
  "contents": [
    "带烟和雪，",
    "繁枝澹伫，",
    "谁将粉融酥滴。",
    "疏枝冷蕊厌群芳，",
    "年年常占春色。",
    "江路溪桥谩倒，",
    "袅袅风中无力。",
    "暗香浮动冰姿，",
    "明月里，",
    "想无花比高格。",
    "争奈光阴瞬息。",
    "动幽怨、潜生羌笛。",
    "新花斗巧，",
    "有天然闲态，",
    "倚阑堪惜。",
    "零乱残英片片，",
    "飞上舞筵歌席。",
    "断肠忍泪念前期，",
    "经岁还有芳容隔。"
  ],
  "ptype": null,
  "poetName": "宋无名氏",
  "poetId": "865eaa3d8cd842fc9b7d7825a3b3cfa9",
  "form": "未知",
  "tags": [
    "07.宋代",
    "宋无名氏",
    ""
  ]
}