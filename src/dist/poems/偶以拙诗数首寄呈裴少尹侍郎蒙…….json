{
  "_id": "f5d8635a4e4e49929bb94bb1f8e1f7bf",
  "name": "偶以拙诗数首寄呈裴少尹侍郎蒙……",
  "contents": [
    "投君之文甚荒芜，",
    "数篇价直一束刍。",
    "报我之章何璀璨，",
    "累累四贯骊龙珠。",
    "毛诗三百篇后得，",
    "文选六十卷中无。",
    "一麋丽龟绝报赛，",
    "五鹿连柱难支梧。",
    "高兴独因秋日尽，",
    "清吟多与好风俱。",
    "银钩金错两殊重，",
    "宜上屏风张座隅。"
  ],
  "ptype": null,
  "poetName": "白居易",
  "poetId": "4b47c82f564748dcb909526665b648f9",
  "form": "未知",
  "tags": [
    "06.唐代",
    "白居易",
    ""
  ]
}