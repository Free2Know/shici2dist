{
  "_id": "8fc0f7370a834ac694dca71db7c9d5bf",
  "name": "寄岑嘉州",
  "contents": [
    "不见故人十年馀，",
    "不道故人无素书。",
    "愿逢颜色关塞远，",
    "岂意出守江城居。",
    "外江三峡且相接，",
    "斗酒新诗终日疏。",
    "谢脁每篇堪讽诵，",
    "冯唐已老听吹嘘。",
    "泊船秋夜经春草，",
    "伏枕青枫限玉除。",
    "眼前所寄选何物，",
    "赠子云安双鲤鱼。"
  ],
  "ptype": null,
  "poetName": "杜甫",
  "poetId": "526c710fccb149fe933edb19dad0ed50",
  "form": "未知",
  "tags": [
    "06.唐代",
    "杜甫",
    ""
  ]
}