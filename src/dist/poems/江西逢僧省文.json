{
  "_id": "f2a05c8ec7e34870a655d3c17ed0b7fb",
  "name": "江西逢僧省文",
  "contents": [
    "闽地高僧楚地逢，",
    "僧游蛮锡挂垂松。",
    "白云逸性都无定，",
    "才出双峰爱五峰。",
    "高僧不负雪峰期，",
    "却伴青霞入翠微。",
    "百叶岩前霜欲降，",
    "九枝松上鹤初归。",
    "风生碧涧鱼龙跃，",
    "威振金楼燕雀飞。",
    "想得白莲花上月，",
    "满山犹带旧光辉。"
  ],
  "ptype": null,
  "poetName": "曹松",
  "poetId": "b20119bb539541e580325e2ef9c09326",
  "form": "未知",
  "tags": [
    "06.唐代",
    "曹松",
    ""
  ]
}