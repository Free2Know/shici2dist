{
  "_id": "f010360d99eb4af59155001e27a18099",
  "name": "经安州感故郑郎中二首",
  "contents": [
    "云梦江头见故城，",
    "人间四十载垂名。",
    "马蹄践处东风急，",
    "鸡舌销时北阙惊。",
    "岳客出来寻古剑，",
    "野猿相聚叫孤茔。",
    "腾身飞上凤凰阁，",
    "惆怅终乖吾党情。",
    "锦帐先生作牧州，",
    "干戈缺后见荒丘。",
    "兼无姓贾儿童在，",
    "空有还珠烟水流。",
    "江句行人吟刻石，",
    "月肠是处象登楼。",
    "旅魂频此归来否，",
    "千载云山属一游。"
  ],
  "ptype": null,
  "poetName": "黄滔",
  "poetId": "e5272bd24b5f4bc4a1f14c6b2b7ffe52",
  "form": "未知",
  "tags": [
    "06.唐代",
    "黄滔",
    ""
  ]
}