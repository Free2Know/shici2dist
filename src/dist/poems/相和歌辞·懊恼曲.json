{
  "_id": "8e1d9be993dc455fb9afb3318b4936c8",
  "name": "相和歌辞·懊恼曲",
  "contents": [
    "藕丝作线难胜针，",
    "蕊粉染黄那得深。",
    "玉白兰芳不相顾，",
    "倡楼一笑轻千金。",
    "莫言自古皆如此，",
    "健剑刜钟铅绕指。",
    "三秋庭绿尽迎霜，",
    "惟有荷花守红死。",
    "西江小吏朱斑轮，",
    "柳缕吐芽香玉春。",
    "两股金钗已相许，",
    "不令独作空城尘。",
    "悠悠楚水流如马，",
    "恨紫愁红满平野。",
    "野土千年怨不平，",
    "至今烧作鸯鸯瓦。"
  ],
  "ptype": null,
  "poetName": "温庭筠",
  "poetId": "015a1e3cd5a24487bb110e4ce41db634",
  "form": "未知",
  "tags": [
    "06.唐代",
    "温庭筠",
    ""
  ]
}