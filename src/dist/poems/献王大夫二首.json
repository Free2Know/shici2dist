{
  "_id": "8de9d77a76a64f6f8775cb48c9250aa3",
  "name": "献王大夫二首",
  "contents": [
    "都缘声价振皇州，",
    "高卧中条不自由。",
    "早副急征来凤沼，",
    "常陪内宴醉龙楼。",
    "锵金五字能援笔，",
    "钓玉三年信直钩。",
    "必恐借留终不遂，",
    "越人相顾已先愁。",
    "功成犹自更行春，",
    "塞路旌旗十里尘。",
    "只用篇章为教化，",
    "不知夷夏望陶钧。",
    "金章照耀浮光动，",
    "玉面生狞细步匀。",
    "历任圣朝清峻地，",
    "至今依是少年身。"
  ],
  "ptype": null,
  "poetName": "方干",
  "poetId": "06f0291dac634a49ab474dd7cadbf853",
  "form": "未知",
  "tags": [
    "06.唐代",
    "方干",
    ""
  ]
}