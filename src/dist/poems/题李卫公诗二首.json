{
  "_id": "05c2b37790364543b7a2db4eec4ea1a9",
  "name": "题李卫公诗二首",
  "contents": [
    "蒿棘深春卫国门，",
    "九年于此盗乾坤。",
    "两行密疏倾天下，",
    "一夜阴谋达至尊。",
    "肉视具僚忘匕箸，",
    "气吞同列削寒温。",
    "当时谁是承恩者，",
    "肯有余波达鬼村。",
    "势欲凌云威触天，",
    "权倾诸夏力排山。",
    "三年骥尾有人附，",
    "一日龙须无路攀。",
    "画閤不开梁燕去，",
    "朱门罢扫乳鸦还。",
    "千岩万壑应惆怅，",
    "流水斜倾出武关。"
  ],
  "ptype": null,
  "poetName": "温庭筠",
  "poetId": "015a1e3cd5a24487bb110e4ce41db634",
  "form": "未知",
  "tags": [
    "06.唐代",
    "温庭筠",
    ""
  ]
}