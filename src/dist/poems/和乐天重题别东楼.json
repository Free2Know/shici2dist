{
  "_id": "d53e442a0d8543cea086bf12acd717d6",
  "name": "和乐天重题别东楼",
  "contents": [
    "山容水态使君知，",
    "楼上从容万状移。",
    "日映文章霞细丽，",
    "风驱鳞甲浪参差。",
    "鼓催潮户凌晨击，",
    "笛赛婆官彻夜吹。",
    "唤客潜挥远红袖，",
    "卖垆高挂小青旗。",
    "賸铺床席春眠处，",
    "乍卷帘帷月上时。",
    "光景无因将得去，",
    "为郎抄在和郎诗。"
  ],
  "ptype": null,
  "poetName": "元稹",
  "poetId": "9863285b1f514da9a74432fd80c442aa",
  "form": "未知",
  "tags": [
    "06.唐代",
    "元稹",
    ""
  ]
}