{
  "_id": "947ffecce16f418b936b85abd50ecf5f",
  "name": "杂曲歌辞·伤歌行",
  "contents": [
    "兔走乌飞不相见，",
    "人事依稀速如电。",
    "王母夭桃一度开，",
    "玉楼红粉千回变。",
    "车驰马走咸阳道，",
    "石家旧宅空荒草。",
    "秋雨无情不惜花，",
    "芙蓉一一惊香倒。",
    "劝君莫谩栽荆棘，",
    "秦皇虚费驱山力。",
    "英风一去更无言，",
    "白骨沉埋暮山碧。"
  ],
  "ptype": null,
  "poetName": "庄南杰",
  "poetId": "d2e3de5a57464e6a9a8a90cb8f275480",
  "form": "未知",
  "tags": [
    "06.唐代",
    "庄南杰",
    ""
  ]
}