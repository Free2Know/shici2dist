{
  "_id": "2b1c1dcd71e04df391a3f73e0945d0a0",
  "name": "汉宫词三首",
  "contents": [
    "成帝夫人泪满怀，",
    "璧宫相趁落空阶。",
    "可怜玉貌花前死，",
    "惟有君恩白燕钗。",
    "霍家有女字成君，",
    "年少教人著绣裙。",
    "枉杀宫中许皇后，",
    "椒房恩泽是浮云。",
    "骏马金鞍白玉鞭，",
    "宫中来取李延年。",
    "承恩直日鸳鸯殿，",
    "一曲清歌在九天。"
  ],
  "ptype": null,
  "poetName": "殷尧藩",
  "poetId": "7766e246ebfd4faf96884c9a5a8050db",
  "form": "未知",
  "tags": [
    "06.唐代",
    "殷尧藩",
    ""
  ]
}