{
  "_id": "5bed118577bb41df810697522349bd91",
  "name": "奉和袭美夏景无事因怀章来二上……",
  "contents": [
    "檐外青阳有二梅，",
    "折来堪下冻醪杯。",
    "高杉自欲生龙脑，",
    "小弁谁能寄鹿胎。",
    "丽事肯教饶沈谢，",
    "谈微何必减宗雷。",
    "还闻拟结东林社，",
    "争奈渊明醉不来。",
    "忽忆高僧坐夏堂，",
    "厌泉声闹笑云忙。",
    "山重海澹怀中印，",
    "月冷风微宿上方。",
    "病后书求嵩少药，",
    "定回衣染贝多香。",
    "何时更问逍遥义，",
    "五粒松阴半石床。"
  ],
  "ptype": null,
  "poetName": "陆龟蒙",
  "poetId": "24da7e0c89c84ef1a380e3dd03438110",
  "form": "未知",
  "tags": [
    "06.唐代",
    "陆龟蒙",
    ""
  ]
}