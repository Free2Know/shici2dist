{
  "_id": "ee618d3fe1cc42a690064a752774f0a3",
  "name": "喜山鹊初归三首",
  "contents": [
    "翠衿红觜便知机，",
    "久避重罗稳处飞。",
    "只为从来偏护惜，",
    "窗前今贺主人归。",
    "山中只是惜珍禽，",
    "语不分明识尔心。",
    "若使解言天下事，",
    "燕台今筑几千金。",
    "阻他罗网到柴扉，",
    "不奈偷仓雀转肥。",
    "赖尔林塘添景趣，",
    "剩留山果引教归。"
  ],
  "ptype": null,
  "poetName": "司空图",
  "poetId": "d352662e762446d1a7bb8cc679ae21fa",
  "form": "未知",
  "tags": [
    "06.唐代",
    "司空图",
    ""
  ]
}