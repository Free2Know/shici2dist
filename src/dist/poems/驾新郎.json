{
  "_id": "caec05d7b742413ca30c171bb6c6a1dd",
  "name": "驾新郎",
  "contents": [
    "丹荔明如火。",
    "想江城、薰风乍透，",
    "绣帘青琐。",
    "宝篆香消初睡起，",
    "叶底流莺又过。",
    "算几度、思归未果。",
    "欲翦冰绡凭谁寄，",
    "恐腰围、渐减愁无那。",
    "临岸曲，",
    "命舟舸。",
    "凉宵冉冉银蟾度。",
    "望清辉、千里照人，",
    "雾低云＊。",
    "准拟雕梁栖飞燕，",
    "早晚新巢定妥。",
    "叹会少离多似我。",
    "留滞文园头先白，",
    "念琴心、久为芳尘锁。",
    "将旧恨，",
    "归江左。"
  ],
  "ptype": null,
  "poetName": "虞集",
  "poetId": "7a4098c24e7c4d8da9e7367bee60998e",
  "form": "未知",
  "tags": [
    "08.元代",
    "虞集",
    ""
  ]
}