{
  "_id": "e5a80d9d3be141f18cc16ee3a6bad1ce",
  "name": "驾去温泉后赠杨山人",
  "contents": [
    "少年落魄楚汉间，",
    "风尘萧瑟多苦颜。",
    "自言管葛竟谁许，",
    "长吁莫错还闭关。",
    "一朝君王垂拂拭，",
    "剖心输丹雪胸臆，",
    "忽蒙白日回景光，",
    "直上青云生羽翼，",
    "幸陪鸾辇出鸿都，",
    "身骑飞龙天马驹。",
    "王公大人借颜色，",
    "金璋紫绶来相趋。",
    "当时结交何纷纷，",
    "片言道合惟有君。",
    "待吾尽节报明主，",
    "然后相携卧白云。"
  ],
  "ptype": null,
  "poetName": "李白",
  "poetId": "1c542937bfe34c558cb9df9ecc9c2d5d",
  "form": "未知",
  "tags": [
    "06.唐代",
    "李白",
    ""
  ]
}