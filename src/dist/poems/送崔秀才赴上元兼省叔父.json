{
  "_id": "c536c4ef6414402494ed1ff9d7b2d98e",
  "name": "送崔秀才赴上元兼省叔父",
  "contents": [
    "寒塘敛暮雪，",
    "腊鼓迎春早。",
    "匹马五城人，",
    "重裘千里道。",
    "淮山轻露湿，",
    "江树狂风扫。",
    "楚县九酝醲，",
    "扬州百花好。",
    "练湖东望接云阳，",
    "女市西游入建康。",
    "行乐远夸红布旆，",
    "风流近赌紫香囊。",
    "诗家行辈如君少，",
    "极目苦心怀谢脁。",
    "烟开日上板桥南，",
    "吴岫青青出林表。",
    "第二百四十四卷"
  ],
  "ptype": null,
  "poetName": "韩翃",
  "poetId": "ac2ec95c7b1044ef8cfb880fab746dee",
  "form": "未知",
  "tags": [
    "06.唐代",
    "韩翃",
    ""
  ]
}