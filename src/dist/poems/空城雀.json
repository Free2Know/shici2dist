{
  "_id": "bc9e74867a4949d29f848e494d273c72",
  "name": "空城雀",
  "contents": [
    "古城蒙蒙花覆水，",
    "昔日住人今住鬼。",
    "野雀荒台遗子孙，",
    "千年饮啄枯桑根。",
    "不随海燕柏梁去，",
    "应无玉环衔报恩。",
    "近村红栗香压枝，",
    "嗷嗷黄口诉朝饥。",
    "生来未见凤凰语，",
    "欲飞常怕蜘蛛丝。",
    "断肠四隅天四绝，",
    "清泉绿蒿无恐疑。"
  ],
  "ptype": null,
  "poetName": "陈陶",
  "poetId": "40ef2ecb730544d9aa2efa426015bc48",
  "form": "未知",
  "tags": [
    "06.唐代",
    "陈陶",
    ""
  ]
}