{
  "_id": "b781989738e84774af57f9c81500d66b",
  "name": "春来曲",
  "contents": [
    "春欲来，",
    "每日望春门早开。",
    "黄衫白马带尘土，",
    "逢著探春人却回。",
    "御堤内园晓过急，",
    "九衢大宅家家入。",
    "青帝少女染桃花，",
    "露妆初出红犹湿。",
    "光风暾暾蝶宛宛，",
    "绕树气匝枝柯软。",
    "可怜寒食街中郎，",
    "早起著得单衣裳。",
    "少年即见春好处，",
    "似我白头无好树。"
  ],
  "ptype": null,
  "poetName": "王建",
  "poetId": "e7908ed42dc84e5a98e44132daf727fa",
  "form": "未知",
  "tags": [
    "06.唐代",
    "王建",
    ""
  ]
}