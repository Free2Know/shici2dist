{
  "_id": "f5005bc9a3914c658a8d08e1d73d36ce",
  "name": "奉酬卢给事云夫四兄曲江荷花行……",
  "contents": [
    "曲江千顷秋波净，",
    "平铺红云盖明镜。",
    "大明宫中给事归，",
    "走马来看立不正。",
    "遗我明珠九十六，",
    "寒光映骨睡骊目。",
    "我今官闲得婆娑，",
    "问言何处芙蓉多。",
    "撑舟昆明度云锦，",
    "脚敲两舷叫吴歌。",
    "太白山高三百里，",
    "负雪崔嵬插花里。",
    "玉山前却不复来，",
    "曲江汀滢水平杯。",
    "我时相思不觉一回首，",
    "天门九扇相当开。",
    "上界真人足官府，",
    "岂如散仙鞭笞鸾凤终日相追陪。"
  ],
  "ptype": null,
  "poetName": "韩愈",
  "poetId": "e6fc50c7c0634272aeeddc7f8bc43230",
  "form": "未知",
  "tags": [
    "06.唐代",
    "韩愈",
    ""
  ]
}