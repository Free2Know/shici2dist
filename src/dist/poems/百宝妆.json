{
  "_id": "5a84aebc1ab14bc9be2346521081067c",
  "name": "百宝妆",
  "contents": [
    "一点灵光，",
    "轮回万劫，",
    "胎卵湿化无歇。",
    "苦海无涯，",
    "生灭甚时彻。",
    "无根四大非坚固，",
    "恋此个形骸何太拙。",
    "把浮沉世梦磨开，",
    "慧剑割断根孽。",
    "逍遥物外生涯，",
    "随分乐天知命，",
    "闲伴风月。",
    "抱守元阳，",
    "神气自交结。",
    "乾坤倒颠翻离坎，",
    "这既济天然非扭捏。",
    "有春生夏长秋成，",
    "万汇一气无别。"
  ],
  "ptype": null,
  "poetName": "长筌子",
  "poetId": "7b462cf13b024c82bb4abfc05dc654a3",
  "form": "未知",
  "tags": [
    "08.元代",
    "长筌子",
    ""
  ]
}