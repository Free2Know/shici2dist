{
  "_id": "2c1db49f357d493f901262cf271d5d44",
  "name": "谢僧寄茶",
  "contents": [
    "空门少年初志坚，",
    "摘芳为药除睡眠。",
    "匡山茗树朝阳偏，",
    "暖萌如爪拏飞鸢。",
    "枝枝膏露凝滴圆，",
    "参差失向兜罗绵。",
    "倾筐短甑蒸新鲜，",
    "白纻眼细匀于研。",
    "砖排古砌春苔干，",
    "殷勤寄我清明前。",
    "金槽无声飞碧烟，",
    "赤兽呵冰急铁喧。",
    "林风夕和真珠泉，",
    "半匙青粉搅潺湲。",
    "绿云轻绾湘娥鬟，",
    "尝来纵使重支枕，",
    "胡蝶寂寥空掩关。"
  ],
  "ptype": null,
  "poetName": "李咸用",
  "poetId": "e111cb701e954cd29f33be08978fd890",
  "form": "未知",
  "tags": [
    "06.唐代",
    "李咸用",
    ""
  ]
}