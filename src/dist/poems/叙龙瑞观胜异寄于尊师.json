{
  "_id": "0b669fa9dadc48bf970f0c3d2886231e",
  "name": "叙龙瑞观胜异寄于尊师",
  "contents": [
    "混元融结致功难，",
    "山下平湖湖上山。",
    "万倾涵虚寒潋滟，",
    "千寻耸翠秀孱颜。",
    "芰荷香入琴棋处，",
    "雷雨声离栋牖间。",
    "但有五云依鹤岭，",
    "曾无陆路向人寰。",
    "夜溪漱玉常堪听，",
    "仙树垂珠可要攀。",
    "若弃荣名便居此，",
    "自然浮浊不相关。"
  ],
  "ptype": null,
  "poetName": "方干",
  "poetId": "06f0291dac634a49ab474dd7cadbf853",
  "form": "未知",
  "tags": [
    "06.唐代",
    "方干",
    ""
  ]
}