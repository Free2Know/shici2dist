{
  "_id": "58122ec48faf461895f11c9958b78058",
  "name": "郑容全成蛟形木机歌",
  "contents": [
    "万物贵天然，",
    "天然不可得。",
    "浑朴无劳剞劂工，",
    "幽姿自可蛟龙质。",
    "欲腾未去何翩翩，",
    "扬袂争前谁敢拂。",
    "可中风雨一朝至，",
    "还应不是池中物。",
    "苍山万重采一枝，",
    "形如器车生意奇。",
    "风号雨喷心不折，",
    "众木千丛君独知。",
    "高人心，",
    "多越格。",
    "有时就月吟春风，",
    "持来座右惊神客。",
    "爱君开閤江之滨，",
    "白云黄鹤长相亲。",
    "南郭子綦我不识，",
    "非君独是是何人。"
  ],
  "ptype": null,
  "poetName": "皎然",
  "poetId": "9197bb3441534b1fa9d7b62536ec7a2b",
  "form": "未知",
  "tags": [
    "06.唐代",
    "皎然",
    ""
  ]
}