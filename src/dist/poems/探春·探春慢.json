{
  "_id": "a17a7d06c89e4965b20803878bce7ca7",
  "name": "探春·探春慢",
  "contents": [
    "上苑乌啼，",
    "中洲鹭起，",
    "疏钟才度云窈。",
    "篆冷香篝，",
    "灯微尘幌，",
    "残梦犹吟芳草。",
    "搔首卷帘看，",
    "认何处、六桥烟柳。",
    "翠绕才舣西泠，",
    "趁取过湖人少。",
    "掠水风花缭绕。",
    "还暗忆年时，",
    "旗亭歌酒。",
    "隐约春声，",
    "钿车宝勒，",
    "次第凤城开了。",
    "惟有踏青心，",
    "纵早起、不嫌寒峭。",
    "画阑闲立，",
    "东风旧红谁扫。"
  ],
  "ptype": null,
  "poetName": "陈允平",
  "poetId": "37e16a44788f490f86a3dcef2a85a300",
  "form": "词",
  "tags": [
    "07.宋代",
    "陈允平",
    ""
  ]
}