{
  "_id": "2bd4980eca244c72b8669ce6319fffbd",
  "name": "乐府新歌应教",
  "contents": [
    "青楼绮阁已含春，",
    "凝妆艳粉复如神。",
    "细细轻裙全漏影，",
    "离离薄扇讵障尘。",
    "樽中酒色恒宜满，",
    "曲里歌声不厌新。",
    "紫燕欲飞先绕栋，",
    "黄莺始哢即娇人。",
    "撩乱垂丝昏柳陌，",
    "参差浓叶暗桑津。",
    "上客莫畏斜光晚，",
    "自有西园明月轮。"
  ],
  "ptype": null,
  "poetName": "谢偃",
  "poetId": "ff1cceb58c1f4a219b1be8634517d857",
  "form": "未知",
  "tags": [
    "06.唐代",
    "谢偃",
    ""
  ]
}