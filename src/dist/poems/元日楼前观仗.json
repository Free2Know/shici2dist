{
  "_id": "93ce25234b50464cb4feb5423ba8857a",
  "name": "元日楼前观仗",
  "contents": [
    "千门曙色锁寒梅，",
    "五夜疏钟晓箭催。",
    "宝马占堤朝阙去，",
    "香车争路进名来。",
    "天临玉几班初合，",
    "日照金鸡仗欲回。",
    "更傍紫微瞻北斗，",
    "上林佳气满楼台。",
    "曈曈初日照楼台，",
    "漠漠祥云雉扇开。",
    "星驻冕旒三殿晓，",
    "云翻珠翠六宫来。",
    "山呼圣寿烟霞动，",
    "风转金章鸟兽回。",
    "欲识普恩无远近，",
    "万方欢忭一声雷。"
  ],
  "ptype": null,
  "poetName": "薛逢",
  "poetId": "b58bdffaef73410eaec1d246da22dbf7",
  "form": "未知",
  "tags": [
    "06.唐代",
    "薛逢",
    ""
  ]
}