{
  "_id": "04071db37b2941b48e9dadd433bfed6b",
  "name": "自解",
  "contents": [
    "房传往世为禅客，",
    "王道前生应画师。",
    "[世传房太尉前生为禅僧，",
    "与娄师德友善，",
    "慕其为人，",
    "故今生有娄之遗风也。",
    "王右丞诗云：宿世是词客，",
    "前身应画师。",
    "]我亦定中观宿命，",
    "多生债负是歌诗。",
    "不然何故狂吟咏，",
    "病后多于未病时。"
  ],
  "ptype": null,
  "poetName": "白居易",
  "poetId": "4b47c82f564748dcb909526665b648f9",
  "form": "未知",
  "tags": [
    "06.唐代",
    "白居易",
    ""
  ]
}