{
  "_id": "37ccabc4910f472895e0c98e45c79392",
  "name": "翔隼歌送王端公",
  "contents": [
    "古人赏神骏，",
    "何如秋隼击。",
    "独立高标望霜翮，",
    "应看天宇如咫尺。",
    "低回拂地凌风翔，",
    "鹏雏敢下雁断行。",
    "晴空四顾忽不见，",
    "有时独出青霞傍。",
    "穷阴万里落寒日，",
    "气杀草枯增奋逸。",
    "云塞斜飞搅叶迷，",
    "雪天直上穿花疾。",
    "见君高情有所属，",
    "赠别因歌翔隼曲。",
    "离亭惨惨客散时，",
    "歌尽路长意不足。"
  ],
  "ptype": null,
  "poetName": "皎然",
  "poetId": "9197bb3441534b1fa9d7b62536ec7a2b",
  "form": "未知",
  "tags": [
    "06.唐代",
    "皎然",
    ""
  ]
}