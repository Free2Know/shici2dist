{
  "_id": "7bda4531fd994336ba1a73e6be96e4c0",
  "name": "春恨三首",
  "contents": [
    "负罪将军在北朝，",
    "秦淮芳草绿迢迢。",
    "高台爱妾魂销尽，",
    "始得丘迟为一招。",
    "久戍临洮报未归，",
    "箧香销尽别时衣。",
    "身轻愿比兰阶蝶，",
    "万里还寻塞草飞。",
    "永巷频闻小苑游，",
    "旧恩如泪亦难收。",
    "君前愿报新颜色，",
    "团扇须防白露秋。"
  ],
  "ptype": null,
  "poetName": "钱珝",
  "poetId": "5040ccfb322d48d78343f5c36afe95e3",
  "form": "未知",
  "tags": [
    "06.唐代",
    "钱珝",
    ""
  ]
}