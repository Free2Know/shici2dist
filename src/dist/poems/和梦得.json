{
  "_id": "5e5a4c14f4964249984b6155f9c8c718",
  "name": "和梦得",
  "contents": [
    "梦得来诗云：谩读图书四十车，",
    "年年为郡老天涯。",
    "一生不得文章力，",
    "百口空为饱暖家。",
    "纶阁沈沈天宠命，",
    "苏台籍籍有能声。",
    "岂唯不得清文力，",
    "但恐空传冗吏名。",
    "郎署回翔何水部，",
    "江湖留滞谢宣城。",
    "所嗟非独君如此，",
    "自古才难共命争。"
  ],
  "ptype": null,
  "poetName": "白居易",
  "poetId": "4b47c82f564748dcb909526665b648f9",
  "form": "未知",
  "tags": [
    "06.唐代",
    "白居易",
    ""
  ]
}