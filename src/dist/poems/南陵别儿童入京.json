{
  "_id": "89ea81c6c4a2425eb2399e5beb322ca5",
  "name": "南陵别儿童入京",
  "contents": [
    "白酒新熟山中归，",
    "黄鸡啄黍秋正肥。",
    "呼童烹鸡酌白酒，",
    "儿女嬉笑牵人衣。",
    "高歌取醉欲自慰，",
    "起舞落日争光辉。",
    "游说万乘苦不早，",
    "著鞭跨马涉远道。",
    "会稽愚妇轻买臣，",
    "余亦辞家西入秦。",
    "仰天大笑出门去，",
    "我辈岂是蓬蒿人。"
  ],
  "ptype": null,
  "poetName": "李白",
  "poetId": "1c542937bfe34c558cb9df9ecc9c2d5d",
  "form": "七律",
  "tags": [
    "06.唐代",
    "李白",
    ""
  ]
}