{
  "_id": "7906205978cf40809500762294de9483",
  "name": "将进酒·梅花引",
  "contents": [
    "城下路。",
    "凄风露。",
    "今人犁田古人墓。",
    "岸头沙。",
    "带蒹葭。",
    "漫漫惜时，",
    "流水今人家。",
    "黄埃赤日长安道。",
    "倦客无浆马无草。",
    "开函关。",
    "掩函关。",
    "千古如何，",
    "不见一人闲。",
    "六国扰。",
    "三秦扫。",
    "初谓商山遗四老。",
    "驰单车。",
    "致缄书。",
    "裂荷焚芰，",
    "接武曳长裙。",
    "高流端得酒中趣。",
    "深入醉乡安稳处。",
    "生忘行。",
    "死忘名。",
    "谁论二豪，",
    "初不数刘伶。"
  ],
  "ptype": null,
  "poetName": "贺铸",
  "poetId": "d0f89afd69d746a492a0e03b26c286f4",
  "form": "词",
  "tags": [
    "07.宋代",
    "贺铸",
    ""
  ]
}