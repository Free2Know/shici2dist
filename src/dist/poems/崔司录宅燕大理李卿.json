{
  "_id": "93f59fc8cda0423fab1c4360079e6d95",
  "name": "崔司录宅燕大理李卿",
  "contents": [
    "多雨殊未已，",
    "秋云更沉沉。",
    "洛阳故人初解印，",
    "山东小吏来相寻。",
    "上卿才大名不朽，",
    "早朝至尊暮求友。",
    "豁达常推海内贤，",
    "殷勤但酌尊中酒。",
    "饮醉欲言归剡溪，",
    "门前驷马光照衣。",
    "路傍观者徒唧唧，",
    "我公不以为是非。"
  ],
  "ptype": null,
  "poetName": "高适",
  "poetId": "6886e425564a4c848b1622506a4a0581",
  "form": "未知",
  "tags": [
    "06.唐代",
    "高适",
    ""
  ]
}