{
  "_id": "3393d3ffa3f740b280ce283a40318f3a",
  "name": "荔枝三首",
  "contents": [
    "遐方不许贡珍奇，",
    "密诏唯教进荔枝。",
    "汉武碧桃争比得，",
    "枉令方朔号偷儿。",
    "封开玉笼鸡冠湿，",
    "叶衬金盘鹤顶鲜。",
    "想得佳人微启齿，",
    "翠钗先取一双悬。",
    "巧裁霞片裹神浆，",
    "崖蜜天然有异香。",
    "应是仙人金掌露，",
    "结成冰入蒨罗囊。"
  ],
  "ptype": null,
  "poetName": "韩偓",
  "poetId": "bca72048a93e447f96a7e1dac88dd312",
  "form": "未知",
  "tags": [
    "06.唐代",
    "韩偓",
    ""
  ]
}