{
  "_id": "1ba5f18eaf924e61a540330a882d18ef",
  "name": "寄上韩愈侍郎",
  "contents": [
    "重登大学领儒流，",
    "学浪词锋压九州。",
    "不以雄名疏野贱，",
    "唯将直气折王侯。",
    "咏伤松桂青山瘦，",
    "取尽珠玑碧海愁。",
    "叙述异篇经总别，",
    "鞭驱险句最先投。",
    "碑文合遣贞魂谢，",
    "史笔应令谄骨羞。",
    "清俸探将还酒债，",
    "黄金旋得起书楼。",
    "参来拟设官人礼，",
    "朝退多逢月阁游。",
    "见说云泉求住处，",
    "若无知荐一生休。"
  ],
  "ptype": null,
  "poetName": "王建",
  "poetId": "e7908ed42dc84e5a98e44132daf727fa",
  "form": "未知",
  "tags": [
    "06.唐代",
    "王建",
    ""
  ]
}