{
  "_id": "4779a343aac4412f8cd5d7ad72e2868d",
  "name": "王昭君歌",
  "contents": [
    "自矜娇艳色，",
    "不顾丹青人。",
    "那知粉绘能相负，",
    "却使容华翻误身。",
    "上马辞君嫁骄虏，",
    "玉颜对人啼不语。",
    "北风雁急浮云秋，",
    "万里独见黄河流。",
    "纤腰不复汉宫宠，",
    "双蛾长向胡天愁。",
    "琵琶弦中苦调多，",
    "萧萧羌笛声相和。",
    "谁怜一曲传乐府，",
    "能使千秋伤绮罗。"
  ],
  "ptype": null,
  "poetName": "刘长卿",
  "poetId": "1690eff8d5c64ea6b219ded1aecd4075",
  "form": "未知",
  "tags": [
    "06.唐代",
    "刘长卿",
    ""
  ]
}