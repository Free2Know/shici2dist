{
  "_id": "c50db35a829f4c5ab8ed4f799d4f6d42",
  "name": "杂曲歌辞·鸣雁行",
  "contents": [
    "七月朔方雁心苦，",
    "联影翻空落南土。",
    "八月江南阴复晴，",
    "浮云绕天难夜行。",
    "羽翼劳痛心虚惊，",
    "一声相呼百处鸣。",
    "楚童夜宿烟波侧，",
    "沙上布罗连草色。",
    "月暗风悲欲下天，",
    "不知何处容栖息。",
    "楚童胡为伤我神，",
    "尔不曾作远行人。",
    "江南羽族本不少，",
    "宁得网罗此客鸟。"
  ],
  "ptype": null,
  "poetName": "鲍溶",
  "poetId": "f56f28362c1a41cda98a75ae87c46c05",
  "form": "未知",
  "tags": [
    "06.唐代",
    "鲍溶",
    ""
  ]
}