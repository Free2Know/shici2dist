{
  "_id": "c1bc630de29c434c99608937ebdecd7f",
  "name": "折柳篇",
  "contents": [
    "春色东来度渭桥，",
    "青门垂柳百千条。",
    "长杨西连建章路，",
    "汉家林苑纷无数。",
    "萦花始遍合欢枝，",
    "游丝半罥相思树。",
    "春楼初日照南隅，",
    "柔条垂绿扫金铺。",
    "宝钗新梳倭堕髻，",
    "锦带交垂连理襦。",
    "自怜柳塞淹戎幕，",
    "银烛长啼愁梦著。",
    "芳树朝催玉管新，",
    "春风夜染罗衣薄。",
    "城头杨柳已如丝，",
    "今年花落去年时。",
    "折芳远寄相思曲，",
    "为惜容华难再持。"
  ],
  "ptype": null,
  "poetName": "许景先",
  "poetId": "5a2b94dd29244338b6699ec9a446494c",
  "form": "未知",
  "tags": [
    "06.唐代",
    "许景先",
    ""
  ]
}