{
  "_id": "7d026d98a0c643f5bd86ebdc062ff89c",
  "name": "鼓腹曲",
  "contents": [
    "我昔不幸兮遭百罹，",
    "苍苍留我兮到好时。",
    "耳闻钟鼓兮生丰肌，",
    "白发却黑兮自不知。",
    "东邻老人好吹笛，",
    "仓囤峨峨谷多赤。",
    "饼红虾兮析麋腊，",
    "有酒如浊醯兮呼我吃。",
    "往往醉倒潢洿之水边兮人尽识，",
    "孰云六五帝兮四三皇。",
    "如夔如龙兮如龚黄，",
    "吾不知此之言兮是何之言兮。"
  ],
  "ptype": null,
  "poetName": "贯休",
  "poetId": "2010d2499c414e5c920b044c4657b2cb",
  "form": "未知",
  "tags": [
    "06.唐代",
    "贯休",
    ""
  ]
}