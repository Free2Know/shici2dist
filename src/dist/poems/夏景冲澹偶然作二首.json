{
  "_id": "5a4e7cac27594f6d9a36b798987c9409",
  "name": "夏景冲澹偶然作二首",
  "contents": [
    "祗隈蒲褥岸乌纱，",
    "味道澄怀景便斜。",
    "红印寄泉惭郡守，",
    "青筐与笋愧僧家。",
    "茗炉尽日烧松子，",
    "书案经时剥瓦花。",
    "园吏暂栖君莫笑，",
    "不妨犹更著南华。",
    "一室无喧事事幽，",
    "还如贞白在高楼。",
    "天台画得千回看，",
    "湖目芳来百度游。",
    "无限世机吟处息，",
    "几多身计钓前休。",
    "他年谒帝言何事，",
    "请赠刘伶作醉侯。"
  ],
  "ptype": null,
  "poetName": "皮日休",
  "poetId": "672473573d2f40389db7a950bf5a8148",
  "form": "未知",
  "tags": [
    "06.唐代",
    "皮日休",
    ""
  ]
}