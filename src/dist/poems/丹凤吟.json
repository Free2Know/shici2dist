{
  "_id": "e053145f4a2a4c29b210eb8c1c483bd3",
  "name": "丹凤吟",
  "contents": [
    "蓬莱花鸟。",
    "记并宿苔枝，",
    "双双娇小。",
    "海上仙姝，",
    "唤起绿衣歌笑。",
    "芳丛有时遣探听，",
    "东风数声啼晓。",
    "月下人归，",
    "凄凉梦醒，",
    "怅愁多欢少。",
    "念故巢犹在瘴云杪。",
    "甚闭入雕笼，",
    "庭院深悄。",
    "信断羁雌远镇怨索绕。",
    "翠襟近来渐短，",
    "看梅花又还开了。",
    "纵解收香寄与，",
    "柰罗浮春杳。"
  ],
  "ptype": null,
  "poetName": "张翥",
  "poetId": "082f47aa90d84171aa002daa82ef69f5",
  "form": "词",
  "tags": [
    "08.元代",
    "张翥",
    ""
  ]
}