{
  "_id": "543257fa93754404a68b1e8ba63e0bc1",
  "name": "勉牛生、夏侯生",
  "contents": [
    "二秀才，",
    "二秀才兮非秀才，",
    "非秀才兮是仙才。",
    "中华国里亲遭遇，",
    "仰面观天笑眼开。",
    "鹤形兮龟骨，",
    "龙吟兮虎颜。",
    "我有至言相劝勉，",
    "愿君兮勿猜勿猜。",
    "但煦日吹月，",
    "咽雨呵雷。",
    "火寄冥宫，",
    "水济丹台。",
    "金木交而土归位，",
    "铅汞分而丹露胎。",
    "赤血换而白乳流，",
    "透九窍兮动百骸。",
    "然然卷，",
    "然然舒，",
    "哀哀咍咍。",
    "孩儿喘而不死，",
    "腹空虚兮长斋。",
    "酬名利兮狂歌醉舞，",
    "酬富贵兮麻裰莎鞋。",
    "甲子问时休记，",
    "看桑田变作黄埃。",
    "青山白云好居住，",
    "劝君归去来兮归去来。"
  ],
  "ptype": null,
  "poetName": "吕岩",
  "poetId": "2703ac3f5d664f5e8978059aeaec8f31",
  "form": "未知",
  "tags": [
    "07.宋代",
    "吕岩",
    ""
  ]
}