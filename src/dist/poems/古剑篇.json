{
  "_id": "ff8ba03ea6b64d3283a2c568b5c1750b",
  "name": "古剑篇",
  "contents": [
    "君不见昆吾铁冶飞炎烟，",
    "红光紫气俱赫然。",
    "良工锻炼凡几年，",
    "铸得宝剑名龙泉。",
    "龙泉颜色如霜雪，",
    "良工咨嗟叹奇绝。",
    "琉璃玉匣吐莲花，",
    "错镂金环映明月。",
    "正逢天下无风尘，",
    "幸得周防君子身。",
    "精光黯黯青蛇色，",
    "文章片片绿龟鳞。",
    "非直结交游侠子，",
    "亦曾亲近英雄人。",
    "何言中路遭弃捐，",
    "零落漂沦古狱边。",
    "虽复尘埋无所用，",
    "犹能夜夜气冲天。",
    "古"
  ],
  "ptype": null,
  "poetName": "郭震",
  "poetId": "5728fc6af801457bafd4936aac9e09fd",
  "form": "未知",
  "tags": [
    "06.唐代",
    "郭震",
    ""
  ]
}