{
  "_id": "05387864180c455d8e2864707e37a101",
  "name": "真珠髻",
  "contents": [
    "重重山外，",
    "苒苒流光，",
    "又是残冬时节。",
    "小圆幽径，",
    "池边楼畔，",
    "翠木嫩条春别。",
    "纤蕊轻苞，",
    "粉萼染、猩猩鲜血。",
    "乍几日，",
    "好景和风，",
    "次第一齐催发。",
    "天然香艳殊绝。",
    "比双成皎皎，",
    "倍增芳洁。",
    "去年因遇东归使，",
    "指远恨、意曾攀折。",
    "岂谓浮云，",
    "终不放、满枝明月。",
    "但叹息，",
    "时饮金锺，",
    "更绕丛丛繁雪。"
  ],
  "ptype": null,
  "poetName": "宋无名氏",
  "poetId": "865eaa3d8cd842fc9b7d7825a3b3cfa9",
  "form": "未知",
  "tags": [
    "07.宋代",
    "宋无名氏",
    ""
  ]
}