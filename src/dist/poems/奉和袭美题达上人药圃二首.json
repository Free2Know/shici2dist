{
  "_id": "a02b1e234d414997b5484cdd4f24c6de",
  "name": "奉和袭美题达上人药圃二首",
  "contents": [
    "药味多从远客赍，",
    "旋添花圃旋成畦。",
    "三桠旧种根应异，",
    "九节初移叶尚低。",
    "山荚便和幽涧石，",
    "水芝须带本池泥。",
    "从今直到清秋日，",
    "又有香苗几番齐。",
    "净名无语示清羸，",
    "药草搜来喻更微。",
    "一雨一风皆遂性，",
    "花开花落尽忘机。",
    "教疏兔镂金弦乱，",
    "自拥龙刍紫汞肥。",
    "莫怪独亲幽圃坐，",
    "病容销尽欲依归。"
  ],
  "ptype": null,
  "poetName": "陆龟蒙",
  "poetId": "24da7e0c89c84ef1a380e3dd03438110",
  "form": "未知",
  "tags": [
    "06.唐代",
    "陆龟蒙",
    ""
  ]
}