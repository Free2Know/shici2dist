{
  "_id": "1fc3d521c05d4159b6750d8e3422ba9f",
  "name": "西亭子送李司马",
  "contents": [
    "高高亭子郡城西，",
    "直上千尺与云齐。",
    "盘崖缘壁试攀跻，",
    "群山向下飞鸟低。",
    "使君五马天半嘶，",
    "丝绳玉壶为君提。",
    "坐来一望无端倪，",
    "红花绿柳莺乱啼。",
    "千家万井连回谿，",
    "酒行未醉闻暮鸡，",
    "点笔操纸为君题。",
    "为君题，",
    "惜解携。",
    "草萋萋，",
    "没马蹄。"
  ],
  "ptype": null,
  "poetName": "岑参",
  "poetId": "b7f498137b6b4b36a5fea97e41566cd9",
  "form": "未知",
  "tags": [
    "06.唐代",
    "岑参",
    ""
  ]
}