{
  "_id": "ad39a6547ce74147ad67209e24da357d",
  "name": "伊州曲",
  "contents": [
    "金鸡障下胡雏戏。",
    "乐极祸来，",
    "渔阳兵起。",
    "鸾舆幸蜀，",
    "玉环缢死。",
    "马嵬坡下尘滓。",
    "夜对行宫皓月，",
    "恨最恨、春风桃李。",
    "洪都方士。",
    "念君萦系。",
    "妃子。",
    "蓬莱殿里。",
    "觅寻太真，",
    "宫中睡起。",
    "遥谢君意。",
    "泪流琼脸，",
    "梨花带雨，",
    "仿佛霓裳初试。",
    "寄钿合、共金钗，",
    "私言徒尔。",
    "在天愿为、比翼同飞。",
    "居地应为、连理双枝。",
    "天长与地久，",
    "唯此恨无已。"
  ],
  "ptype": null,
  "poetName": "宋无名氏",
  "poetId": "865eaa3d8cd842fc9b7d7825a3b3cfa9",
  "form": "未知",
  "tags": [
    "07.宋代",
    "宋无名氏",
    ""
  ]
}