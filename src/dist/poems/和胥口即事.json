{
  "_id": "71ad4d4f042541029d903f01008de3f7",
  "name": "和胥口即事",
  "contents": [
    "雨后山容若动，",
    "天寒树色如消。",
    "目送回汀隐隐，",
    "心随挂鹿摇摇。",
    "白蒋知秋露裛，",
    "青枫欲暮烟饶。",
    "莫问吴趋行乐，",
    "酒旗竿倚河桥。",
    "把钓丝随浪远，",
    "采莲衣染香浓。",
    "绿倒红飘欲尽，",
    "风斜雨细相逢。",
    "断岸沈渔罒约各，",
    "邻村送客舟龙舟邛。",
    "即是清霜剖野，",
    "乘闲莫厌来重。"
  ],
  "ptype": null,
  "poetName": "陆龟蒙",
  "poetId": "24da7e0c89c84ef1a380e3dd03438110",
  "form": "未知",
  "tags": [
    "06.唐代",
    "陆龟蒙",
    ""
  ]
}