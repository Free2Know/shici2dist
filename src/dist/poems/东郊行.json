{
  "_id": "ff878d22874d4682a0541b610a648ef0",
  "name": "东郊行",
  "contents": [
    "斗鸡台下东西道，",
    "柳覆班骓蝶萦草。",
    "坱霭韶容锁澹愁，",
    "青筐叶尽蚕应老。",
    "绿渚幽香生白蘋，",
    "差差小浪吹鱼鳞。",
    "王孙骑马有归意，",
    "林彩着空如细尘。",
    "安得人生各相守，",
    "烧船破栈休驰走。",
    "世上方应无别离，",
    "路傍更长千株柳。"
  ],
  "ptype": null,
  "poetName": "温庭筠",
  "poetId": "015a1e3cd5a24487bb110e4ce41db634",
  "form": "未知",
  "tags": [
    "06.唐代",
    "温庭筠",
    ""
  ]
}