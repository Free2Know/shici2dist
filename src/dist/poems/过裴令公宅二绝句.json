{
  "_id": "6a875efed1e3466eaed9bacfd27585a3",
  "name": "过裴令公宅二绝句",
  "contents": [
    "裴令公在日，",
    "常同听杨柳枝歌，",
    "每遇雪天，",
    "无非招宴，",
    "二物如故，",
    "因成感情。",
    "风吹杨柳出墙枝，",
    "忆得同欢共醉时。",
    "每到集贤坊地过，",
    "不曾一度不低眉。",
    "梁王旧馆雪濛濛，",
    "愁杀邹枚二老翁。",
    "假使明朝深一尺，",
    "亦无人到兔园中。"
  ],
  "ptype": null,
  "poetName": "白居易",
  "poetId": "4b47c82f564748dcb909526665b648f9",
  "form": "未知",
  "tags": [
    "06.唐代",
    "白居易",
    ""
  ]
}