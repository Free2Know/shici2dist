{
  "_id": "a854da0553ac4c4ba342e449ec7432d8",
  "name": "青玉案三首",
  "contents": [
    "奉宣请住天长观。",
    "圣语何曾断。",
    "特赐恩童为管伴。",
    "随机赏宴。",
    "百端严备，",
    "举上云霞唤。",
    "玉楼金殿空中满。",
    "万象相交贯。",
    "一颗明珠光灿烂。",
    "瑶池仙会，",
    "万神都聚，",
    "永永居霄汉。",
    "上天容许清贫汉。",
    "随处香风散。",
    "万祸千灾真不乱。",
    "宁心行教，",
    "普开心月，",
    "了悟回光看。",
    "太清宫下重游玩。",
    "万事俱无绊。",
    "仰答皇恩酬本愿。",
    "逍遥回步，",
    "密州安化，",
    "复隐元居观。",
    "自从得遇真空伴。",
    "独把顽心锻。",
    "现出天如青玉案。",
    "神宫起火，",
    "内丹光满。",
    "了性真无乱。",
    "三宣赐紫天长观。",
    "一阐清风岸。",
    "扫荡妖灵无打算。",
    "十方三界，",
    "化生清净，",
    "天外无拘管。",
    "以上王处一作品《青玉案》共3首"
  ],
  "ptype": null,
  "poetName": "王处一",
  "poetId": "de122fd5851143ef8e0084cb8e67245f",
  "form": "词",
  "tags": [
    "08.元代",
    "王处一",
    ""
  ]
}