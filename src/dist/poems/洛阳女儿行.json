{
  "_id": "c5630541c549442a8a7c9e7939121f9f",
  "name": "洛阳女儿行",
  "contents": [
    "洛阳女儿对门居，",
    "才可颜容十五余。",
    "良人玉勒乘骢马，",
    "侍女金盘鲙鲤鱼。",
    "画阁朱楼尽相望，",
    "红桃绿柳垂檐向。",
    "罗帷送上七香车，",
    "宝扇迎归九华帐。",
    "狂夫富贵在青春，",
    "意气骄奢剧季伦。",
    "自怜碧玉亲教舞，",
    "不惜珊瑚持与人。",
    "春窗曙灭九微火，",
    "九微片片飞花琐。",
    "戏罢曾无理曲时，",
    "妆成祗是熏香坐。",
    "城中相识尽繁华，",
    "日夜经过赵李家。",
    "谁怜越女颜如玉，",
    "贫贱江头自浣纱。"
  ],
  "ptype": null,
  "poetName": "王维",
  "poetId": "e12c9b62eeb446288168e2a6bec4aa84",
  "form": "七律",
  "tags": [
    "06.唐代",
    "王维",
    ""
  ]
}