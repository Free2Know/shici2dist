{
  "_id": "b3a57ebc1d444a3a8c342b68d5c25ea8",
  "name": "醉歌行，赠公安颜少府请顾八题壁",
  "contents": [
    "神仙中人不易得，",
    "颜氏之子才孤标。",
    "天马长鸣待驾驭，",
    "秋鹰整翮当云霄。",
    "君不见东吴顾文学，",
    "君不见西汉杜陵老。",
    "诗家笔势君不嫌，",
    "词翰升堂为君扫。",
    "是日霜风冻七泽，",
    "乌蛮落照衔赤壁。",
    "酒酣耳热忘头白，",
    "感君意气无所惜，",
    "一为歌行歌主客。"
  ],
  "ptype": null,
  "poetName": "杜甫",
  "poetId": "526c710fccb149fe933edb19dad0ed50",
  "form": "未知",
  "tags": [
    "06.唐代",
    "杜甫",
    ""
  ]
}