{
  "_id": "64009177c8bb4b1da907bb6245202562",
  "name": "走笔赠独孤驸马",
  "contents": [
    "都尉朝天跃马归，",
    "香风吹人花乱飞。",
    "银鞍紫鞚照云日，",
    "左顾右盼生光辉。",
    "是时仆在金门里，",
    "待诏公车谒天子。",
    "长揖蒙垂国士恩，",
    "壮心剖出酬知己。",
    "一别蹉跎朝市间，",
    "青云之交不可攀。",
    "倘其公子重回顾，",
    "何必侯嬴长抱关。"
  ],
  "ptype": null,
  "poetName": "李白",
  "poetId": "1c542937bfe34c558cb9df9ecc9c2d5d",
  "form": "未知",
  "tags": [
    "06.唐代",
    "李白",
    ""
  ]
}