{
  "_id": "ad78568838af44ab84cdb081d8c835a9",
  "name": "穆护砂",
  "contents": [
    "底事关心苦。",
    "便凄然、泣下如雨。",
    "倚金台独立，",
    "＊香无主。",
    "肠断封家相妒。",
    "乱扑簌骊珠愁有许。",
    "向午夜、铜盘倾注。",
    "便不似、红冰缀颊，",
    "也湿透、仙人烟树。",
    "罗绮筵前，",
    "海棠花下，",
    "淫淫常怕凤脂枯。",
    "比洛阳年少，",
    "江州司马，",
    "多少定谁如。",
    "照破别离心绪。",
    "学人生、有情酸楚。",
    "想洞房佳会，",
    "而今寥落，",
    "谁能暗收玉箸。",
    "算只有金钗曾巧补。",
    "轻湿了、粉痕如故。",
    "愁思减、舞腰纤细，",
    "清血尽、媚脸肤腴。",
    "又恐娇羞，",
    "绛纱笼却，",
    "绿窗伴我检诗书。",
    "更休教、邻壁偷窥，",
    "幽兰啼晓露。"
  ],
  "ptype": null,
  "poetName": "宋＊",
  "poetId": "d9455743d3f3424f9c709d7c3c0812e5",
  "form": "词",
  "tags": [
    "08.元代",
    "宋＊",
    ""
  ]
}