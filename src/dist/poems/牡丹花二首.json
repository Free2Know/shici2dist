{
  "_id": "e997143caf294cf784c7cf3f983c1439",
  "name": "牡丹花二首",
  "contents": [
    "看遍花无胜此花，",
    "剪云披雪蘸丹砂。",
    "开当青律二三月，",
    "破却长安千万家。",
    "天纵秾华刳鄙吝，",
    "春教妖艳毒豪奢。",
    "不随寒令同时放，",
    "倍种双松与辟邪。",
    "万万花中第一流，",
    "浅霞轻染嫩银瓯。",
    "能狂绮陌千金子，",
    "也惑朱门万户侯。",
    "朝日照开携酒看，",
    "暮风吹落绕栏收。",
    "诗书满架尘埃扑，",
    "尽日无人略举头。"
  ],
  "ptype": null,
  "poetName": "徐夤",
  "poetId": "82d28c4660ba41729e89cf6f5759f3f8",
  "form": "未知",
  "tags": [
    "06.唐代",
    "徐夤",
    ""
  ]
}