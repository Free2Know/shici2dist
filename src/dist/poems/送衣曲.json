{
  "_id": "c9ebec2ad1b242b2934dc7b3b66ddc25",
  "name": "送衣曲",
  "contents": [
    "去秋送衣渡黄河，",
    "今秋送衣上陇坂。",
    "妇人不知道径处，",
    "但问新移军近远。",
    "半年著道经雨湿，",
    "开笼见风衣领急。",
    "旧来十月初点衣，",
    "与郎著向营中集。",
    "絮时厚厚绵纂纂，",
    "贵欲征人身上暖。",
    "愿身莫著裹尸归，",
    "愿妾不死长送衣。"
  ],
  "ptype": null,
  "poetName": "王建",
  "poetId": "e7908ed42dc84e5a98e44132daf727fa",
  "form": "未知",
  "tags": [
    "06.唐代",
    "王建",
    ""
  ]
}