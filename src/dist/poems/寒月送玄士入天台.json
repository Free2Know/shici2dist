{
  "_id": "59f58b1a07614bdfa3b20ac631bbf95d",
  "name": "寒月送玄士入天台",
  "contents": [
    "之子逍遥尘世薄，",
    "格淡于云语如鹤。",
    "相见唯谈海上山，",
    "碧侧青斜冷相沓。",
    "芒鞋竹杖寒冻时，",
    "玉霄忽去非有期。",
    "僮担赤笼密雪里，",
    "世人无人留得之。",
    "想入红霞路深邃，",
    "孤峰纵啸仙飙起。",
    "星精聚观泣海鬼，",
    "月涌薄烟花点水。",
    "送君丁宁有深旨，",
    "好寻佛窟游银地。",
    "雪眉衲僧皆正气，",
    "伊昔贞白先生同此意。",
    "若得神圣之药，",
    "即莫忘远相寄。"
  ],
  "ptype": null,
  "poetName": "贯休",
  "poetId": "2010d2499c414e5c920b044c4657b2cb",
  "form": "未知",
  "tags": [
    "06.唐代",
    "贯休",
    ""
  ]
}