{
  "_id": "e65390050e20408b9d48652bcba6ece8",
  "name": "书倪氏屋壁三首",
  "contents": [
    "茶烹绿乳花映帘，",
    "撑沙苦笋银纤纤。",
    "窗中山色青翠粘，",
    "主人于我情无厌。",
    "白桑红椹莺咽咽，",
    "面揉玉尘饼挑雪。",
    "将为数日已一月，",
    "主人于我特地切。",
    "水娇草媚掩山路，",
    "睡槎鸳鸯如画作。",
    "春光霭霭忽已暮，",
    "主人刚地不放去。"
  ],
  "ptype": null,
  "poetName": "贯休",
  "poetId": "2010d2499c414e5c920b044c4657b2cb",
  "form": "未知",
  "tags": [
    "06.唐代",
    "贯休",
    ""
  ]
}