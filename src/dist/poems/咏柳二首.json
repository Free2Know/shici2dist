{
  "_id": "d849e4d7110048b0a75a2afad57df650",
  "name": "咏柳二首",
  "contents": [
    "带露含烟处处垂，",
    "绽黄摇绿嫩参差。",
    "长堤未见风飘絮，",
    "广陌初怜日映丝。",
    "斜傍画筵偷舞态，",
    "低临妆阁学愁眉。",
    "离亭不放到春暮，",
    "折尽拂檐千万枝。",
    "闲花野草总争新，",
    "眉皱丝干独不匀。",
    "乞取东风残气力，",
    "莫教虚度一年春。"
  ],
  "ptype": null,
  "poetName": "顾云",
  "poetId": "ce1f770d92e446b0a24314649e827c45",
  "form": "未知",
  "tags": [
    "06.唐代",
    "顾云",
    ""
  ]
}