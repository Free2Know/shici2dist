{
  "_id": "f210ab4fab7947fabd2f9c75b25561a7",
  "name": "荆南席上咏胡琴妓二首",
  "contents": [
    "红妆齐抱紫檀槽，",
    "一抹朱弦四十条。",
    "湘水凌波惭鼓瑟，",
    "秦楼明月罢吹箫。",
    "寒敲白玉声偏婉，",
    "暖逼黄莺语自娇。",
    "丹禁旧臣来侧耳，",
    "骨清神爽似闻韶。",
    "玉纤挑落折冰声，",
    "散入秋空韵转清。",
    "二五指中句塞雁，",
    "十三弦上啭春莺。",
    "谱从陶室偷将妙，",
    "曲向秦楼写得成。",
    "无限细腰宫里女，",
    "就中偏惬楚王情。"
  ],
  "ptype": null,
  "poetName": "王仁裕",
  "poetId": "2f9a3cce868b4d7aa9cac58940b7a388",
  "form": "未知",
  "tags": [
    "06.唐代",
    "王仁裕",
    ""
  ]
}