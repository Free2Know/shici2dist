{
  "_id": "65b5375447ba4d4aa926098403ff0977",
  "name": "观猎三首",
  "contents": [
    "梦非熊虎数年间，",
    "驱尽豺狼宇宙闲。",
    "传道单于闻校猎，",
    "相期不敢过阴山。",
    "日隐寒山猎未归，",
    "鸣弦落羽雪霏霏。",
    "梁园射尽南飞雁，",
    "淮楚人惊阳鸟啼。",
    "松月东轩许独游，",
    "深恩未报复淹留。",
    "梁园日暮从公猎，",
    "每过青山不举头。"
  ],
  "ptype": null,
  "poetName": "刘商",
  "poetId": "8be5162c13cf4cc29d27e6f9477fcbaf",
  "form": "未知",
  "tags": [
    "06.唐代",
    "刘商",
    ""
  ]
}