{
  "_id": "ae36777af1e849ccae9fc3490c899ca3",
  "name": "和钱员外答卢员外《早春独游曲……",
  "contents": [
    "春来有色暗融融，",
    "先到诗情酒思中。",
    "柳岸霏微(氵邑)尘雨，",
    "杏园澹荡开花风。",
    "闻君独游心郁郁，",
    "薄晚新晴骑马出。",
    "醉思诗侣有同年，",
    "春叹翰林无暇日。",
    "云夫首唱寒玉音，",
    "蔚章继和春搜吟。",
    "此时我亦闭门坐，",
    "一日风光三处心。",
    "[云夫、蔚章同年及第。",
    "时余与蔚章同在翰林。",
    "］"
  ],
  "ptype": null,
  "poetName": "白居易",
  "poetId": "4b47c82f564748dcb909526665b648f9",
  "form": "未知",
  "tags": [
    "06.唐代",
    "白居易",
    ""
  ]
}