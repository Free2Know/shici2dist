{
  "_id": "a5855c07eb1448b4bf33bb582d3fc312",
  "name": "吊严陵",
  "contents": [
    "蕙兰香泛，",
    "孤屿潮平，",
    "惊鸥散雪。",
    "迤逦点破，",
    "澄江秋色。",
    "暝霭向敛，",
    "疏雨乍收，",
    "染出蓝峰千尺。",
    "渔舍孤烟锁寒碛。",
    "画鷁翠帆旋解，",
    "轻舣晴霞岸侧。",
    "正念往悲酸，",
    "怀乡惨切。",
    "何处引羌笛。",
    "追惜。",
    "当时富春佳地，",
    "严光钓址空遗迹。",
    "华星沈後，",
    "扁舟泛去，",
    "萧洒闲名图籍。",
    "离觞吊终寓目，",
    "意断魂消泪滴。",
    "渐洞天晚，",
    "回首暮云千古碧。"
  ],
  "ptype": null,
  "poetName": "李甲",
  "poetId": "8270cd30468d4c3ba2baee218e6e0d3c",
  "form": "词",
  "tags": [
    "07.宋代",
    "李甲",
    ""
  ]
}