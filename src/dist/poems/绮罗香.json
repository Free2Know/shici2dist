{
  "_id": "a37a88e573d94750b3a7c4e102fe8655",
  "name": "绮罗香",
  "contents": [
    "翠谷吞霞，",
    "丹＊隐日，",
    "瑶草绿迷仙路。",
    "复宇层台，",
    "鸡犬不知何处。",
    "花对发、洞里娇娥，",
    "璧双美、人间才子。",
    "信奇缘、水合云交，",
    "香风满径共归去。",
    "嘈嘈鸾凤箫管，",
    "九酝琼浆碧，",
    "冰盘麟脯。",
    "沧海深深，",
    "将比此情难侣。",
    "奈尘臆未断愁根，",
    "被啼鸟苦催归思。",
    "叹多少乐极生悲，",
    "落花思故树。"
  ],
  "ptype": null,
  "poetName": "梁寅",
  "poetId": "660335c8703845b7a0e708418744a5d1",
  "form": "词",
  "tags": [
    "08.元代",
    "梁寅",
    ""
  ]
}