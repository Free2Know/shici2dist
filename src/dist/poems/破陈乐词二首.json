{
  "_id": "359fb229bc9b445aab6521fbb88e6203",
  "name": "破陈乐词二首",
  "contents": [
    "汉兵出顿金微，",
    "照日光明铁衣。",
    "百里火幡焰焰，",
    "千行云骑霏霏。",
    "蹙踏辽河自竭，",
    "鼓噪燕山可飞。",
    "正属四方朝贺，",
    "端知万舞皇威。",
    "少年胆气凌云，",
    "共许骁雄出群。",
    "匹马城西挑战，",
    "单刀蓟北从军。",
    "一鼓鲜卑送款，",
    "五饵单于解纷。",
    "誓欲成名报国，",
    "羞将开阁论勋。"
  ],
  "ptype": null,
  "poetName": "张说",
  "poetId": "b81ed3ab171f4f1086eee34ce1731f54",
  "form": "未知",
  "tags": [
    "06.唐代",
    "张说",
    ""
  ]
}