{
  "_id": "10edbe6691b64585aa8524562559ef85",
  "name": "敦煌太守后庭歌",
  "contents": [
    "敦煌太守才且贤，",
    "郡中无事高枕眠。",
    "太守到来山出泉，",
    "黄砂碛里人种田。",
    "敦煌耆旧鬓皓然，",
    "愿留太守更五年。",
    "城头月出星满天，",
    "曲房置酒张锦筵。",
    "美人红妆色正鲜，",
    "侧垂高髻插金钿。",
    "醉坐藏钩红烛前，",
    "不知钩在若个边。",
    "为君手把珊瑚鞭，",
    "射得半段黄金钱，",
    "此中乐事亦已偏。"
  ],
  "ptype": null,
  "poetName": "岑参",
  "poetId": "b7f498137b6b4b36a5fea97e41566cd9",
  "form": "未知",
  "tags": [
    "06.唐代",
    "岑参",
    ""
  ]
}