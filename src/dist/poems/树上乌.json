{
  "_id": "0d645656e65d4e24aa5af90d816ba999",
  "name": "树上乌",
  "contents": [
    "树上乌，",
    "洲中有树巢若铺。",
    "百巢一树知几乌，",
    "一乌不下三四雏，",
    "雏又生雏知几雏。",
    "老乌未死雏已乌，",
    "散向人间何处无。",
    "攫麑啄卵方可食，",
    "男女群强最多力。",
    "灵蛇万古唯一珠，",
    "岂可抨弹千万亿。",
    "吾不会天教尔辈多子孙，",
    "告诉天公天不言。"
  ],
  "ptype": null,
  "poetName": "元稹",
  "poetId": "9863285b1f514da9a74432fd80c442aa",
  "form": "未知",
  "tags": [
    "06.唐代",
    "元稹",
    ""
  ]
}