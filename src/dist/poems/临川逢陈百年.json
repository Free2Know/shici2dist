{
  "_id": "e6f90a1d6fdd40f4a3781a2c7898bac9",
  "name": "临川逢陈百年",
  "contents": [
    "麻姑山下逢真士，",
    "玄肤碧眼方瞳子。",
    "自言混沌凿不死，",
    "大笑老彭非久视。",
    "强争龙虎是狂人，",
    "不保元和虚叩齿。",
    "桃花雨过春光腻，",
    "劝我一杯灵液味。",
    "教我无为礼乐拘，",
    "利路名场多忌讳。",
    "不如含德反婴儿，",
    "金玉满堂真可贵。"
  ],
  "ptype": null,
  "poetName": "李咸用",
  "poetId": "e111cb701e954cd29f33be08978fd890",
  "form": "未知",
  "tags": [
    "06.唐代",
    "李咸用",
    ""
  ]
}