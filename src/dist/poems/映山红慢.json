{
  "_id": "aeb6a105008544c0986ad01110db8ca8",
  "name": "映山红慢",
  "contents": [
    "谷雨风前，",
    "占淑景、名花独秀。",
    "露国色仙姿，",
    "品流第一，",
    "春工成就。",
    "罗帏护日金泥皱。",
    "映霞腮动檀痕溜。",
    "长记得天上，",
    "瑶池阆苑曾有。",
    "千匝绕、红玉阑干，",
    "愁只恐、朝云难久。",
    "须款折、绣囊剩戴，",
    "细把蜂须频嗅。",
    "佳人再拜抬娇面，",
    "敛红巾、捧金杯酒。",
    "献千千寿。",
    "愿长恁、天香满袖。"
  ],
  "ptype": null,
  "poetName": "元绛",
  "poetId": "5c256b768e68443280571d93f6c6acad",
  "form": "词",
  "tags": [
    "07.宋代",
    "元绛",
    ""
  ]
}