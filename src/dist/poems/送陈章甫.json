{
  "_id": "ad2be99a55024f0393f7c00152b6bd0a",
  "name": "送陈章甫",
  "contents": [
    "四月南风大麦黄，",
    "枣花未落桐叶长。",
    "青山朝别暮还见，",
    "嘶马出门思旧乡。",
    "陈侯立身何坦荡，",
    "虬须虎眉仍大颡。",
    "腹中贮书一万卷，",
    "不肯低头在草莽。",
    "东门酤酒饮我曹，",
    "心轻万事如鸿毛。",
    "醉卧不知白日暮，",
    "有时空望孤云高。",
    "长河浪头连天黑，",
    "津吏停舟渡不得。",
    "郑国游人未及家，",
    "洛阳行子空叹息。",
    "闻道故林相识多，",
    "罢客昨日今如何。"
  ],
  "ptype": null,
  "poetName": "李颀",
  "poetId": "fd708259acd8450f9a79289397127c98",
  "form": "未知",
  "tags": [
    "06.唐代",
    "李颀",
    ""
  ]
}