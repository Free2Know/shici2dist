{
  "_id": "92966d19ed044e52817d745470e2ae08",
  "name": "大饥行",
  "contents": [
    "去年旱毁才五六，",
    "今年家家食无粟。",
    "高囷大廪闭不开，",
    "朝为骨肉暮成哭。",
    "官虽差官遍里闾，",
    "贪廉异政致泽殊。",
    "公家赈粟粟有数，",
    "安得尽及乡民居。",
    "前日杀人南山下，",
    "昨日开仓山北舍。",
    "捐躯弃命不复论，",
    "获者如囚走如赦。",
    "豪家不仁诚可罪，",
    "民主稔恶何由悔。"
  ],
  "ptype": null,
  "poetName": "揭傒斯",
  "poetId": "0697cf96e4414581afc890167fda372e",
  "form": "未知",
  "tags": [
    "08.元代",
    "揭傒斯",
    ""
  ]
}