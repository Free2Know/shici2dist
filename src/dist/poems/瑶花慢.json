{
  "_id": "b43122795b74411abb5f3ac15cde2037",
  "name": "瑶花慢",
  "contents": [
    "筛冰为雾，",
    "屑玉成尘，",
    "借阿姨风力。",
    "千岩竞秀，",
    "怎一夜、换作连城之璧。",
    "先生闭户，",
    "怪短日、寒催驹隙。",
    "想平沙鸿爪成行，",
    "□似醉时书迹。",
    "未随埋没双尖，",
    "便淡扫蛾眉，",
    "与斗颜色。",
    "裁诗白战，",
    "＊背上、驮取灞桥吟客。",
    "捻鬓自笑，",
    "尽未让、诸峰头白。",
    "看洗出宫柳梢头，",
    "已借淡黄涂额。"
  ],
  "ptype": null,
  "poetName": "张雨",
  "poetId": "6e498867145c4d1e97c90e8e01105fb7",
  "form": "词",
  "tags": [
    "08.元代",
    "张雨",
    ""
  ]
}