{
  "_id": "c8711981589a4813a8f529af5ecef3cc",
  "name": "簇水近",
  "contents": [
    "一笛清风弄袖，",
    "新月梳云缕。",
    "澄凉夜色，",
    "缠过几点黄昏雨。",
    "侠少朋游，",
    "正喜九陌消尘土。",
    "鞭穗袅、紫骝花步。",
    "过朱户。",
    "认得宫妆，",
    "为谁重扫新眉妩。",
    "徘徊片响难问，",
    "桃李都无语。",
    "十二青楼下，",
    "指灯火章台路。",
    "不念人、肠断归去。"
  ],
  "ptype": null,
  "poetName": "贺铸",
  "poetId": "d0f89afd69d746a492a0e03b26c286f4",
  "form": "词",
  "tags": [
    "07.宋代",
    "贺铸",
    ""
  ]
}