{
  "_id": "75d41d50348e4fc197fa6bdf2ff1df45",
  "name": "送从叔牧永州",
  "contents": [
    "五侯轩盖行何疾，",
    "零陵太守登车日。",
    "零陵太守泪盈巾，",
    "此日长安方欲春。",
    "虎府龙节照岐路，",
    "何苦愁为江海人。",
    "彼方韶景无时节，",
    "山水诸花恣开发。",
    "客投津戍少闻猿，",
    "雁过潇湘更逢雪。",
    "郡斋无事好闲眠，",
    "粳稻油油绿满川。",
    "浪里争迎三蜀货，",
    "月中喧泊九江船。",
    "今朝小阮同夷老，",
    "欲问明年借几年。"
  ],
  "ptype": null,
  "poetName": "卢纶",
  "poetId": "09e76d59fcae4ddf9470203726e4e00f",
  "form": "未知",
  "tags": [
    "06.唐代",
    "卢纶",
    ""
  ]
}