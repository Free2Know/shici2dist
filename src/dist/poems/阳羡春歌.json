{
  "_id": "5e77c19ff2cc4bc4946de3bbc6fe8072",
  "name": "阳羡春歌",
  "contents": [
    "石亭梅花落如积，",
    "玉藓斓班竹姑赤。",
    "祝陵有酒清若空，",
    "煮糯蒸鱼作寒食。",
    "长桥新晴好天气，",
    "两市儿郎棹船戏。",
    "溪头铙鼓狂杀侬，",
    "青盖红裙偶相值。",
    "风光何处最可怜，",
    "邵家高楼白日边。",
    "楼下游人颜色喜，",
    "溪南黄帽应羞死。",
    "三月未有二月残，",
    "灵龟可信淹水干。",
    "葑草青青促归去，",
    "短箫横笛说明年。"
  ],
  "ptype": null,
  "poetName": "李郢",
  "poetId": "a243a4bec13c4c74a4cce940f5c8d65b",
  "form": "未知",
  "tags": [
    "06.唐代",
    "李郢",
    ""
  ]
}