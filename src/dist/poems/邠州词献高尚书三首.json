{
  "_id": "a5cfd400f7a34760b6c173d094418342",
  "name": "邠州词献高尚书三首",
  "contents": [
    "单于都护再分疆，",
    "西引双旌出帝乡。",
    "朝日诏书添战马，",
    "即闻千骑取河湟。",
    "将家难立是威声，",
    "不见多传卫霍名。",
    "一自元和平蜀后，",
    "马头行处即长城。",
    "朔方忠义旧来闻，",
    "尽是邠城父子军。",
    "今日兵符归上将，",
    "旄头不用更妖氛。"
  ],
  "ptype": null,
  "poetName": "李涉",
  "poetId": "f1d3089bfb2a4694a35cf0adda023aa5",
  "form": "未知",
  "tags": [
    "06.唐代",
    "李涉",
    ""
  ]
}