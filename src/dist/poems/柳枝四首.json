{
  "_id": "9f94cfe32a4141f0b51272295d5528aa",
  "name": "柳枝四首",
  "contents": [
    "数首新诗带恨成，",
    "柳丝牵我我伤情。",
    "柔娥幸有腰支稳，",
    "试踏吹声作唱声。",
    "高出军营远映桥，",
    "贼兵曾斫火曾烧。",
    "风流性在终难改，",
    "依旧春来万万条。",
    "县依陶令想嫌迂，",
    "营畔将军即大粗。",
    "此日与君除万恨，",
    "数篇风调更应无。",
    "狂似纤腰嫩胜绵，",
    "自多情态竟谁怜。",
    "游人不折还堪恨，",
    "抛向桥边与路边。"
  ],
  "ptype": null,
  "poetName": "薛能",
  "poetId": "9a308a5044d74e098d25d85996f72109",
  "form": "未知",
  "tags": [
    "06.唐代",
    "薛能",
    ""
  ]
}