{
  "_id": "78aea9e49a4c428b85fceeeb1e881c3a",
  "name": "送刘禹锡郎中赴苏州",
  "contents": [
    "三十年来天下名，",
    "衔恩东守阖闾城。",
    "初经咸谷眠山驿，",
    "渐入梁园问水程。",
    "霁日满江寒浪静，",
    "春风绕郭白蘋生。",
    "虎丘野寺吴中少，",
    "谁伴吟诗月里行。",
    "州城全是故吴宫，",
    "香径难寻古藓中。",
    "云水计程千里远，",
    "轩车送别九衢空。",
    "鹤声高下听无尽，",
    "潮色朝昏望不同。",
    "太守吟诗人自理，",
    "小斋闲卧白蘋风。"
  ],
  "ptype": null,
  "poetName": "姚合",
  "poetId": "aed0cb7a517c4304a0f9b224fa79a285",
  "form": "未知",
  "tags": [
    "06.唐代",
    "姚合",
    ""
  ]
}