{
  "_id": "eb7e8a826cb64827a7b3d49ef8d4ef51",
  "name": "龙夜吟",
  "contents": [
    "鬈发胡儿眼晴绿，",
    "高楼夜静吹横竹。",
    "一声似向天上来，",
    "月下美人望乡哭。",
    "直排七点星藏指，",
    "暗合清风调宫徵。",
    "蜀道秋深云满林，",
    "湘江半夜龙惊起。",
    "玉堂美人边塞情，",
    "碧窗皓月愁中听。",
    "寒砧能捣百尺练，",
    "粉泪凝珠滴红线。",
    "胡儿莫作陇头吟，",
    "隔窗暗结愁人心。"
  ],
  "ptype": null,
  "poetName": "李贺",
  "poetId": "cd247d8e8f974620a738b26e2464470c",
  "form": "未知",
  "tags": [
    "06.唐代",
    "李贺",
    ""
  ]
}