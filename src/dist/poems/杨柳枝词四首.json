{
  "_id": "1592717880dd4a4383a781fb0a845848",
  "name": "杨柳枝词四首",
  "contents": [
    "阊门风暖落花干，",
    "飞遍江城雪不寒。",
    "独有晚来临水驿，",
    "闲人多凭赤栏干。",
    "有池有榭即濛濛，",
    "浸润翻成长养功。",
    "恰似有人长点检，",
    "著行排立向春风。",
    "根柢虽然傍浊河，",
    "无妨终日近笙歌。",
    "毵毵金带谁堪比，",
    "还共黄莺不较多。",
    "万株枯槁怨亡隋，",
    "似吊吴台各自垂。",
    "好是淮阴明月里，",
    "酒楼横笛不胜吹。"
  ],
  "ptype": null,
  "poetName": "孙光宪",
  "poetId": "dfcaab7254fc4ad4bd4feb8d1f5cfd54",
  "form": "词",
  "tags": [
    "06.唐代",
    "孙光宪",
    ""
  ]
}