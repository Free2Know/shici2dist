{
  "_id": "e8089ecea9564ddc86843611f552fb0b",
  "name": "送包佶赋得天津桥",
  "contents": [
    "洛阳岁暮作征客，",
    "□□□□□□□。",
    "相望依然一水间，",
    "相思已如千年隔。",
    "晴烟霁景满天津，",
    "凤阁龙楼映水滨。",
    "岂无朝夕轩车度，",
    "其奈相逢非所亲。",
    "巩树甘陵愁远道，",
    "他乡一望人堪老。",
    "君报还期在早春，",
    "桥边日日看芳草。"
  ],
  "ptype": null,
  "poetName": "皇甫冉",
  "poetId": "bc4446a8d5594756be20f1ff356e27ab",
  "form": "未知",
  "tags": [
    "06.唐代",
    "皇甫冉",
    ""
  ]
}