{
  "_id": "8a1418312666422abb493ba9dc6aa0b7",
  "name": "春晚书山家屋壁二首",
  "contents": [
    "柴门寂寂黍饭馨，",
    "山家烟火春雨晴。",
    "庭花濛濛水泠泠，",
    "小儿啼索树上莺。",
    "水香塘黑蒲森森，",
    "鸳鸯鸂鶒如家禽。",
    "前村后垄桑柘深，",
    "东邻西舍无相侵。",
    "蚕娘洗茧前溪渌，",
    "牧童吹笛和衣浴。",
    "山翁留我宿又宿，",
    "笑指西坡瓜豆熟。"
  ],
  "ptype": null,
  "poetName": "贯休",
  "poetId": "2010d2499c414e5c920b044c4657b2cb",
  "form": "未知",
  "tags": [
    "06.唐代",
    "贯休",
    ""
  ]
}