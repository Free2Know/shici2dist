{
  "_id": "f99847f4b2fb4b03b6c57d6036c6ee9d",
  "name": "初至巴陵与李十二白、裴九同泛……",
  "contents": [
    "江上相逢皆旧游，",
    "湘山永望不堪愁。",
    "明月秋风洞庭水，",
    "孤鸿落叶一扁舟。",
    "枫岸纷纷落叶多，",
    "洞庭秋水晚来波。",
    "乘兴轻舟无近远，",
    "白云明月吊湘娥。",
    "江畔枫叶初带霜，",
    "渚边菊花亦已黄。",
    "轻舟落日兴不尽，",
    "三湘五湖意何长。"
  ],
  "ptype": null,
  "poetName": "贾至",
  "poetId": "0d8775b64eb64b0d9a7af0ec1f1483ff",
  "form": "未知",
  "tags": [
    "06.唐代",
    "贾至",
    ""
  ]
}