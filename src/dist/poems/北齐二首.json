{
  "_id": "798366b3db6f4dbc9e26c2e403ceb7a2",
  "name": "北齐二首",
  "contents": [
    "任道骄奢必败亡，",
    "且将繁盛悦嫔嫱。",
    "几千奁镜成楼柱，",
    "六十间云号殿廊。",
    "后主猎回初按乐，",
    "胡姬酒醒更新妆。",
    "绮罗堆里春风畔，",
    "年少多情一帝王。",
    "神器传时异至公，",
    "败亡安可怨匆匆。",
    "犯寒猎士朝频戮，",
    "告急军书夜不通。",
    "并部义旗遮日暗，",
    "邺城飞焰照天红。",
    "周朝将相还无体，",
    "宁死何须入铁笼。"
  ],
  "ptype": null,
  "poetName": "韩偓",
  "poetId": "bca72048a93e447f96a7e1dac88dd312",
  "form": "未知",
  "tags": [
    "06.唐代",
    "韩偓",
    ""
  ]
}