{
  "_id": "976873962b7d4f4cba35026d5bcddc38",
  "name": "月夜有怀黄端公兼简朱孙二判官",
  "contents": [
    "月照疏林惊鹊飞，",
    "羁人此夜共无依。",
    "青门旅寓身空老，",
    "白首头陀力渐微。",
    "屡向曲池陪逸少，",
    "几回戎幕接玄晖。",
    "四科弟子称文学，",
    "五马诸侯是绣衣。",
    "江雁往来曾不定，",
    "野云摇曳本无机。",
    "修行未尽身将尽，",
    "欲向东山掩旧扉。"
  ],
  "ptype": null,
  "poetName": "清江",
  "poetId": "dd5be83948324ffb881c3b514e3003ed",
  "form": "未知",
  "tags": [
    "06.唐代",
    "清江",
    ""
  ]
}