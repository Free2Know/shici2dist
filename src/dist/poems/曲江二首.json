{
  "_id": "c5a7889d56684d3f879bf53af2692e78",
  "name": "曲江二首",
  "contents": [
    "南山低对紫云楼，",
    "翠影红阴瑞气浮。",
    "一种是春长富贵，",
    "大都为水也风流。",
    "争攀柳带千千手，",
    "间插花枝万万头。",
    "独向江边最惆怅，",
    "满衣尘土避王侯。",
    "江色沈天万草齐，",
    "暖烟晴霭自相迷。",
    "蜂怜杏蕊细香落，",
    "莺坠柳条浓翠低。",
    "千队国娥轻似雪，",
    "一群公子醉如泥。",
    "斜阳怪得长安动，",
    "陌上分飞万马蹄。"
  ],
  "ptype": null,
  "poetName": "李山甫",
  "poetId": "ab94108578974e4297733c53765cecd6",
  "form": "未知",
  "tags": [
    "06.唐代",
    "李山甫",
    ""
  ]
}