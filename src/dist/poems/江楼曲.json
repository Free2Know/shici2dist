{
  "_id": "3a971e498d914e8a88230d63538debe5",
  "name": "江楼曲",
  "contents": [
    "楼前流水江陵道，",
    "鲤鱼风起芙蓉老。",
    "晓钗催鬓语南风，",
    "抽帆归来一日功。",
    "鼍吟浦口飞梅雨，",
    "竿头酒旗换青苎。",
    "萧骚浪白云差池，",
    "黄粉油衫寄郎主。",
    "新槽酒声苦无力，",
    "南湖一顷菱花白。",
    "眼前便有千里愁，",
    "小玉开屏见山色。"
  ],
  "ptype": null,
  "poetName": "李贺",
  "poetId": "cd247d8e8f974620a738b26e2464470c",
  "form": "未知",
  "tags": [
    "06.唐代",
    "李贺",
    ""
  ]
}