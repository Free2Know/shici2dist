{
  "_id": "2ab67d58c37c427f9b610294fb16d41b",
  "name": "寄宿田家",
  "contents": [
    "田家老翁住东陂，",
    "说道平生隐在兹。",
    "鬓白未曾记日月，",
    "山青每到识春时。",
    "门前种柳深成巷，",
    "野谷流泉添入池。",
    "牛壮日耕十亩地，",
    "人闲常扫一茅茨。",
    "客来满酌清尊酒，",
    "感兴平吟才子诗。",
    "岩际窟中藏鼹鼠，",
    "潭边竹里隐鸬鹚。",
    "村墟日落行人少，",
    "醉后无心怯路歧。",
    "今夜只应还寄宿，",
    "明朝拂曙与君辞。"
  ],
  "ptype": null,
  "poetName": "高适",
  "poetId": "6886e425564a4c848b1622506a4a0581",
  "form": "未知",
  "tags": [
    "06.唐代",
    "高适",
    ""
  ]
}