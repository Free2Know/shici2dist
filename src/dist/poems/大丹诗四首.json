{
  "_id": "65d2e6e6970e466d8c885825ea7827f6",
  "name": "大丹诗四首",
  "contents": [
    "混沌未分我独存，",
    "包含四象立乾坤。",
    "还丹须向此中觅，",
    "得此方为至妙门。",
    "煮石烹金炼太元，",
    "神仙不肯等闲传。",
    "人能认得其中理，",
    "夺尽乾坤造化权。",
    "百首荒辞义亦深，",
    "因传同道决疑心。",
    "华池本是真神水，",
    "神水元来是白金。",
    "取将白金为鼎器，",
    "鼎成潜伏汞来侵。",
    "汞入金鼎终年尽，",
    "产出灵砂似太阴。"
  ],
  "ptype": null,
  "poetName": "李浩",
  "poetId": "20737b18100a452798f5154f3dde83d5",
  "form": "未知",
  "tags": [
    "06.唐代",
    "李浩",
    ""
  ]
}