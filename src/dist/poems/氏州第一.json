{
  "_id": "1e62257437f14e88a25fab0caa747f2a",
  "name": "氏州第一",
  "contents": [
    "江国初寒，",
    "云外雁过，",
    "怀人烟浪千顷。",
    "短策行吟，",
    "荒台延伫，",
    "斜日依然照影。",
    "鸥鸟桥边，",
    "几负了、扁舟清兴。",
    "旧约蹉跎，",
    "新诗冷落，",
    "怎堪提省。",
    "故里年来欢事迥。",
    "算何似、向时风景。",
    "倚马朱扉，",
    "调筝翠袖，",
    "一向新盟冷。",
    "但沉思、游宴处，",
    "红楼外、柳条相映。",
    "不见君来，",
    "待重寻、山阴夜艇"
  ],
  "ptype": null,
  "poetName": "邵亨贞",
  "poetId": "f70bc6556e0642a3b2c29dfefb9e1a13",
  "form": "词",
  "tags": [
    "08.元代",
    "邵亨贞",
    ""
  ]
}