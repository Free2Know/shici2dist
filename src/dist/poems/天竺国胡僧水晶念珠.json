{
  "_id": "1697735d2a714a0da6b8dd7db41a0e39",
  "name": "天竺国胡僧水晶念珠",
  "contents": [
    "天竺胡僧踏云立，",
    "红精素贯鲛人泣。",
    "细影疑随焰火销，",
    "圆光恐滴袈裟湿。",
    "夜梵西天千佛声，",
    "指轮次第驱寒星。",
    "若非叶下滴秋露，",
    "则是井底圆春冰。",
    "凄清妙丽应难并，",
    "眼界真如意珠静。",
    "碧莲花下独提携，",
    "坚洁何如幻泡影。"
  ],
  "ptype": null,
  "poetName": "唐无名氏",
  "poetId": "9ed274b6462c46319c4187799fadb7be",
  "form": "未知",
  "tags": [
    "06.唐代",
    "唐无名氏",
    ""
  ]
}