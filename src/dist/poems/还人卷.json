{
  "_id": "60be8b286e0c4899a5cf3211d8fe7c55",
  "name": "还人卷",
  "contents": [
    "李白李贺遗机杼，",
    "散在人间不知处。",
    "闻君收在芙蓉江，",
    "日斗鲛人织秋浦。",
    "金忆札札文离离。",
    "吴姬越女羞上机。",
    "鸳鸯浴烟鸾凤飞，",
    "澄江晓映馀霞辉。",
    "仙人手持玉刀尺，",
    "寸寸酬君珠与璧。",
    "裁作霞裳何处披，",
    "紫皇殿里深难觅。"
  ],
  "ptype": null,
  "poetName": "齐己",
  "poetId": "d9aee30d8768477493378453904a05f3",
  "form": "未知",
  "tags": [
    "06.唐代",
    "齐己",
    ""
  ]
}