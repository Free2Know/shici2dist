{
  "_id": "338b23d7b633468fb2926813fda2855d",
  "name": "苔藓山歌",
  "contents": [
    "野人夜梦江南山，",
    "江南山深松桂闲。",
    "野人觉后长叹息，",
    "帖藓粘苔作山色。",
    "闭门无事任盈虚，",
    "终日欹眠观四如。",
    "一如白云飞出壁，",
    "二如飞雨岩前滴，",
    "三如腾虎欲咆哮，",
    "四如懒龙遭霹雳。",
    "嶮峭嵌空潭洞寒，",
    "小儿两手扶栏干。"
  ],
  "ptype": null,
  "poetName": "顾况",
  "poetId": "257256f854be4894ba52b307a8f77fff",
  "form": "未知",
  "tags": [
    "06.唐代",
    "顾况",
    ""
  ]
}