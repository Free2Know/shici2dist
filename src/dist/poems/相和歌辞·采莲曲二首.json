{
  "_id": "40a465e8602b436d9f2c99d33b8f8df1",
  "name": "相和歌辞·采莲曲二首",
  "contents": [
    "弄舟去曷来南塘水，",
    "荷叶映身摘莲子。",
    "暑衣清净鸳鸯喜，",
    "作浪舞花惊不起。",
    "殷勤护惜纤纤指，",
    "水菱初熟多新刺。",
    "采莲去曷来水无风，",
    "莲潭如镜松如龙。",
    "夏衫短袖交斜红，",
    "艳歌笑斗新芙蓉，",
    "戏鱼住听莲花东。"
  ],
  "ptype": null,
  "poetName": "鲍溶",
  "poetId": "f56f28362c1a41cda98a75ae87c46c05",
  "form": "未知",
  "tags": [
    "06.唐代",
    "鲍溶",
    ""
  ]
}