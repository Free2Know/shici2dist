{
  "_id": "0cb6d3276ef745e39187e3679cdff407",
  "name": "送张将军征西",
  "contents": [
    "长安少年唯好武，",
    "金殿承恩争破虏。",
    "沙场烽火隔天山，",
    "铁骑征西几岁还。",
    "战处黑云霾瀚海，",
    "愁中明月度阳关。",
    "玉笛声悲离酌晚，",
    "金方路极行人远。",
    "计日霜戈尽敌归，",
    "回首戎城空落晖。",
    "始笑子卿心计失，",
    "徒看海上节旄稀。"
  ],
  "ptype": null,
  "poetName": "钱起",
  "poetId": "e6a098bd92d04eacb341944511285c31",
  "form": "未知",
  "tags": [
    "06.唐代",
    "钱起",
    ""
  ]
}