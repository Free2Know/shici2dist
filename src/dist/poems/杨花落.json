{
  "_id": "706bd5a5f700414c94d0884702f6d70a",
  "name": "杨花落",
  "contents": [
    "北斗南回春物老，",
    "红英落尽绿尚早。",
    "韶风澹荡无所依，",
    "偏惜垂杨作春好。",
    "此时可怜杨柳花，",
    "荥盈艳曳满人家。",
    "人家女儿出罗幕，",
    "静扫玉庭待花落。",
    "宝环纤手捧更飞，",
    "翠羽轻裾承不著。",
    "历历瑶琴舞金陈，",
    "菲红拂黛怜玉人。",
    "东园桃李芳已歇，",
    "独有杨花娇暮春。"
  ],
  "ptype": null,
  "poetName": "杨巨源",
  "poetId": "096f730ff4d94824b674833b54944126",
  "form": "未知",
  "tags": [
    "06.唐代",
    "杨巨源",
    ""
  ]
}