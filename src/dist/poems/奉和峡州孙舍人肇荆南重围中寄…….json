{
  "_id": "833b55ed9f534e3db1d32cf1471a9d02",
  "name": "奉和峡州孙舍人肇荆南重围中寄……",
  "contents": [
    "敏手何妨误汰金，",
    "敢怀私忿斅羊斟。",
    "直应宣室还三接，",
    "未必丰城便陆沈。",
    "炽炭一炉真玉性，",
    "浓霜千涧老松心。",
    "私恩尚有捐躯誓，",
    "况是君恩万倍深。",
    "征途安敢更迁延，",
    "冒入重围势使然。",
    "众果却应存苦李，",
    "五瓶惟恐竭甘泉。",
    "多端莫撼三珠树，",
    "密策寻遗七宝鞭。",
    "黄篾舫中梅雨里，",
    "野人无事日高眠。"
  ],
  "ptype": null,
  "poetName": "韩偓",
  "poetId": "bca72048a93e447f96a7e1dac88dd312",
  "form": "未知",
  "tags": [
    "06.唐代",
    "韩偓",
    ""
  ]
}