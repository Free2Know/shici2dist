{
  "_id": "9013dc00225547198d7d9d82b83b83c3",
  "name": "东风第一枝",
  "contents": [
    "乱雨敲窗，",
    "深镫晕壁，",
    "孤屏相对吟影。",
    "醉余梦蝶难寻，",
    "起来睡鸳较冷。",
    "东风急处，",
    "又卷得残云催暝。",
    "柰暗愁、忽到梅边，",
    "夜半粉香熏醒。",
    "门正掩、暮帘仨静。",
    "花未闹，",
    "小军预整。",
    "斗茶尚忆分曹，",
    "赋诗更联古鼎。",
    "春衫慵试，",
    "怕误了金鞍相并。",
    "待小桃、开满前溪，",
    "且踏武陵渔艇。"
  ],
  "ptype": null,
  "poetName": "邵亨贞",
  "poetId": "f70bc6556e0642a3b2c29dfefb9e1a13",
  "form": "词",
  "tags": [
    "08.元代",
    "邵亨贞",
    ""
  ]
}