{
  "_id": "3574c0a2a0b64ae4b3caeb3eb3466500",
  "name": "追欢偶作",
  "contents": [
    "追欢逐乐少闲时，",
    "补帖平生得事迟。",
    "何处花开曾后看？",
    "谁家酒熟不先知？",
    "石楼月下吹芦管，",
    "金谷风前舞柳枝。",
    "十听春啼变莺舌，",
    "三嫌老丑换蛾眉。",
    "乐天一过难知分，",
    "犹自咨嗟两鬓丝。",
    "[芦管柳枝已下，",
    "皆十年来洛中之事。",
    "]"
  ],
  "ptype": null,
  "poetName": "白居易",
  "poetId": "4b47c82f564748dcb909526665b648f9",
  "form": "未知",
  "tags": [
    "06.唐代",
    "白居易",
    ""
  ]
}