{
  "_id": "5d2e191586464becb0fea5ee164944e1",
  "name": "燕台四首·秋",
  "contents": [
    "月浪冲天天宇湿，",
    "凉蟾落尽疏星入。",
    "云屏不动掩孤嚬，",
    "西楼一夜风筝急。",
    "欲织相思花寄远，",
    "终日相思却相怨。",
    "但闻北斗声回环，",
    "不见长河水清浅。",
    "金鱼锁断红桂春，",
    "古时尘满鸳鸯茵。",
    "堪悲小苑作长道，",
    "玉树未怜亡国人。",
    "瑶琴愔愔藏楚弄，",
    "越罗冷薄金泥重。",
    "帘钩鹦鹉夜惊霜，",
    "唤起南云绕云梦。",
    "双珰丁丁联尺素，",
    "内记湘川相识处。",
    "歌唇一世衔雨看，",
    "可惜馨香手中故。"
  ],
  "ptype": null,
  "poetName": "李商隐",
  "poetId": "1c1222ee1bc9466f96b5fa0cb769c5c7",
  "form": "未知",
  "tags": [
    "06.唐代",
    "李商隐",
    ""
  ]
}