{
  "_id": "cd24b99612f84e5b8ac9bb22a360366d",
  "name": "清风满桂楼",
  "contents": [
    "凉飙霁雨。",
    "万叶吟秋，",
    "团团翠深红聚。",
    "芳桂月中来，",
    "应是染、仙禽顶砂匀注。",
    "晴光助绛色，",
    "更都润、丹霄风露。",
    "连朝看、枝间粟粟，",
    "巧裁霞缕。",
    "烟姿照琼宇。",
    "上苑移时，",
    "根连海山佳处。",
    "回看碧岩边，",
    "薇露过，",
    "残黄韵低尘污。",
    "诗人谩自许。",
    "道曾向、蟾宫折取。",
    "斜枝戴，",
    "惟称瑶池伴侣。"
  ],
  "ptype": null,
  "poetName": "曹勋",
  "poetId": "3893a44d0ff24cffb4825028d7d19372",
  "form": "未知",
  "tags": [
    "07.宋代",
    "曹勋",
    ""
  ]
}