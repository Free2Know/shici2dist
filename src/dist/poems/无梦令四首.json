{
  "_id": "e79adaf0c3ce4f848b1f24aaef5d92a1",
  "name": "无梦令四首",
  "contents": [
    "愁以碧溪南岸。",
    "流水落花无限。",
    "回首带晴烟，",
    "道侣看看不见。",
    "长叹。",
    "长叹。",
    "一叶风舟轻泛。",
    "地水火风四大。",
    "为你百端为害。",
    "逐便各别离，",
    "遣我法身轻快。",
    "自在。",
    "自在。",
    "摄化超灵三界。",
    "故友全无一信。",
    "独坐古岩谁问。",
    "回首返江乡，",
    "散瑞漂萍相近。",
    "愁恨。",
    "愁恨。",
    "一叶风帆轻送。",
    "慷慨男儿洁列。",
    "除此一无分别。",
    "孤月镇长圆，",
    "混入碧潭澄彻。",
    "凝结。",
    "凝结。",
    "清胜玉壶冰雪。",
    "以上侯善渊作品《无梦令》共4首"
  ],
  "ptype": null,
  "poetName": "侯善渊",
  "poetId": "90dc845cea0a4abca963bc0bbf6b0dd2",
  "form": "词",
  "tags": [
    "08.元代",
    "侯善渊",
    ""
  ]
}