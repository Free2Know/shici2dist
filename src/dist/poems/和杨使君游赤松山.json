{
  "_id": "97c5f3b12ba8446c81ae80e71e085541",
  "name": "和杨使君游赤松山",
  "contents": [
    "为郡三星无一事，",
    "龚黄意外扳乔松。",
    "日边扬历不争路，",
    "云外苔藓须留踪。",
    "溪月未落漏滴滴，",
    "隼旟已入山重重。",
    "扪萝盖输山屐伴，",
    "驻旆不见朝霞浓。",
    "乳猿剧黠挂险树，",
    "露木翠脆生诸峰。",
    "初平谢公道非远，",
    "黯然物外心相逢。",
    "石羊依稀龁瑶草，",
    "桃花仿佛开仙宫。",
    "终当归补吾君衮，",
    "好山好水那相容。"
  ],
  "ptype": null,
  "poetName": "贯休",
  "poetId": "2010d2499c414e5c920b044c4657b2cb",
  "form": "未知",
  "tags": [
    "06.唐代",
    "贯休",
    ""
  ]
}