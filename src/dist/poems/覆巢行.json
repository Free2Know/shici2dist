{
  "_id": "4559678af50c4719875b93a2a59c48d7",
  "name": "覆巢行",
  "contents": [
    "荒城古木枝多枯，",
    "飞禽嗷嗷朝哺雏。",
    "枝倾巢覆雏坠地，",
    "乌鸢下啄更相呼。",
    "阳和发生均孕育，",
    "鸟兽有情知不足。",
    "枝危巢小风雨多，",
    "未容长成已先覆。",
    "灵枝珍木满上林，",
    "凤巢阿阁重且深。",
    "尔今所托非本地，",
    "乌鸢何得同尔心。"
  ],
  "ptype": null,
  "poetName": "孟郊",
  "poetId": "70db4edfcde04a9cbc7179d7a54ca814",
  "form": "未知",
  "tags": [
    "06.唐代",
    "孟郊",
    ""
  ]
}