{
  "_id": "d97f4785f2e44991ac62800cf07121eb",
  "name": "玲珑玉",
  "contents": [
    "开岁春迟，",
    "早赢得、一白潇潇。",
    "风窗淅簌，",
    "梦惊金帐春娇。",
    "是处貂裘透暖，",
    "任尊前回舞，",
    "红倦柔腰。",
    "今朝。",
    "亏陶家、茶鼎寂寥。",
    "料得东皇戏剧，",
    "怕蛾儿街柳，",
    "先斗元宵。",
    "宇宙低迷，",
    "倩谁分、浅凸深凹。",
    "休嗟空花无据，",
    "便真个、琼雕玉琢，",
    "总是虚飘。",
    "虚飘。",
    "且沈醉，",
    "趁楼头、零片未消。"
  ],
  "ptype": null,
  "poetName": "姚云文",
  "poetId": "7c7218a8677342c187f1610a64fc2fe5",
  "form": "未知",
  "tags": [
    "07.宋代",
    "姚云文",
    ""
  ]
}