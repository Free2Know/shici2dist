{
  "_id": "a9f0f82c4ab041d28538d13d11d4150c",
  "name": "金错刀行",
  "contents": [
    "黄金错刀白玉装，",
    "夜穿窗扉出光芒。",
    "丈夫五十功未立，",
    "提刀独立顾八荒。",
    "京华结交尽奇士，",
    "意气相期共生死。",
    "千年史册耻无名，",
    "一片丹心报天子。",
    "尔来从军天汉滨，",
    "南山晓雪玉嶙峋。",
    "呜呼！",
    "楚虽三户能亡秦，",
    "岂有堂堂中国空无人！"
  ],
  "ptype": null,
  "poetName": "陆游",
  "poetId": "0e9eee92acfc48749a5ba80ed1b6155f",
  "form": "词",
  "tags": [
    "07.宋代",
    "陆游",
    ""
  ]
}