{
  "_id": "1177e30bdf7e41a88e78984fba1e9b77",
  "name": "送韦行军员外赴河阳",
  "contents": [
    "五代武弁侍明光，",
    "辍佐中权拜外郎。",
    "记事还同楚倚相，",
    "传经远自汉扶阳。",
    "离堂处处罗簪组，",
    "东望河桥壮鼙鼓。",
    "三城晓角启轩门，",
    "一县繁花照莲府。",
    "上略儒风并者稀，",
    "翩翩驺骑有光辉。",
    "只今右职多虚位，",
    "应待他时伏奏归。"
  ],
  "ptype": null,
  "poetName": "权德舆",
  "poetId": "76a2e65e03af4759ae3fbc09e9b61b8d",
  "form": "未知",
  "tags": [
    "06.唐代",
    "权德舆",
    ""
  ]
}