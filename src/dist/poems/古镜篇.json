{
  "_id": "f6de997187374804ae546bb73a7374a6",
  "name": "古镜篇",
  "contents": [
    "紫皇玉镜蟾蜍字，",
    "堕地千年光不死。",
    "发匣身沈古井寒，",
    "悬台日照愁成水。",
    "海户山窗几梳绾，",
    "菱花开落何人见。",
    "野老曾耕太白星，",
    "神狐夜哭秋天片。",
    "下国青铜旋磨灭，",
    "回鸾万影成枯骨。",
    "会待搏风雨泬寥，",
    "长恐莓苔蚀明月。"
  ],
  "ptype": null,
  "poetName": "陈陶",
  "poetId": "40ef2ecb730544d9aa2efa426015bc48",
  "form": "未知",
  "tags": [
    "06.唐代",
    "陈陶",
    ""
  ]
}