{
  "_id": "84d2893531e34b9b9f64f14c900691b2",
  "name": "别杜将军",
  "contents": [
    "伊余本是胡为者，",
    "采蕈锄茶在穷野。",
    "偶披蓑笠事空王，",
    "馀力为文拟何谢。",
    "少年心在青云端，",
    "知音满地皆龙鸾。",
    "遽逢天步艰难日，",
    "深藏溪谷空长叹。",
    "偶出重围遇英哲，",
    "留我江楼经岁月。",
    "身隈玉帐香满衣，",
    "梦历金盆雨和雪。",
    "东风来兮歌式微，",
    "深云道人召来归。",
    "燕辞大厦兮将何为，",
    "濛濛花雨兮莺飞飞，",
    "一汀杨柳同依依。"
  ],
  "ptype": null,
  "poetName": "贯休",
  "poetId": "2010d2499c414e5c920b044c4657b2cb",
  "form": "未知",
  "tags": [
    "06.唐代",
    "贯休",
    ""
  ]
}