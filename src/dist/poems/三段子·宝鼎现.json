{
  "_id": "01d66d8378864096a71e9a4549a7302e",
  "name": "三段子·宝鼎现",
  "contents": [
    "层林烟霁，",
    "巨壁天半，",
    "鸿飞无路。",
    "云断处、两山之间，",
    "十万琅玕环翠羽。",
    "转秀谷、枕苹花汀溆。",
    "短柳疏篱向暮。",
    "看卧垄牛归，",
    "横舟人去，",
    "平芜鸥鹭。",
    "并游不见鞭鸾侣。",
    "只僧前、松子随步。",
    "回径险、凌风遐想，",
    "小憩清泉敧茂树。",
    "正笋蕨、过如苏新雨。",
    "矶下游鱼可数。",
    "纵窈窕、云关长启，",
    "寂寂谁争子所。",
    "世上丹毂朱缨，",
    "春梦觉、南柯何许。",
    "况荣枯无定，",
    "中有欢离愁聚。",
    "尽笑我、诧盘中趣。",
    "为续昌黎赋。",
    "会有人，",
    "秣马膏车，",
    "相属一尊清醑。"
  ],
  "ptype": null,
  "poetName": "李弥逊",
  "poetId": "d1cf9fddd1bb4124822f34441a196539",
  "form": "未知",
  "tags": [
    "07.宋代",
    "李弥逊",
    ""
  ]
}