{
  "_id": "a2222d1f980f4c60a10653c156e81654",
  "name": "别诸弟三首·庚子二月",
  "contents": [
    "谋生无奈日奔驰，",
    "有弟偏教各别离。",
    "最是令人凄绝处，",
    "孤檠长夜雨来时。",
    "还家未久又离家，",
    "日暮新愁分外加。",
    "夹道万株杨柳树，",
    "望中都化断肠花。",
    "从来一别又经年，",
    "万里长风送客船。",
    "我有一言应记取：文章得失不由天。"
  ],
  "ptype": null,
  "poetName": "鲁迅",
  "poetId": "4b2b00b673c745988aa9012c16d18485",
  "form": "未知",
  "tags": [
    "11.近现代",
    "鲁迅",
    ""
  ]
}