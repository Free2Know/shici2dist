{
  "_id": "7e796365278642a491c64ec87f90b433",
  "name": "霓裳羽衣歌",
  "contents": [
    "玉烟生窗午轻凝，",
    "晨华左耀鲜相凌。",
    "人言天孙机上亲手迹，",
    "有时怨别无所惜。",
    "遂令武帝厌云韶，",
    "金针天丝缀飘飘。",
    "五声写出心中见，",
    "拊石喧金柏梁殿。",
    "此衣春日赐何人，",
    "秦女腰肢轻若燕。",
    "香风间旋众彩随，",
    "联联珍珠贯长丝。",
    "眼前意是三清客，",
    "星宿离离绕身白。",
    "鸾凤有声不见身，",
    "出宫入徵随伶人。",
    "神仙如月只可望，",
    "瑶华池头几惆怅。",
    "乔山一闭曲未终，",
    "鼎湖秋惊白头浪。"
  ],
  "ptype": null,
  "poetName": "鲍溶",
  "poetId": "f56f28362c1a41cda98a75ae87c46c05",
  "form": "词",
  "tags": [
    "06.唐代",
    "鲍溶",
    ""
  ]
}