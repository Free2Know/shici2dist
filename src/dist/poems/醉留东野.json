{
  "_id": "5fc5675770a64a8faf6deab7ac4ecf6e",
  "name": "醉留东野",
  "contents": [
    "昔年因读李白杜甫诗，",
    "长恨二人不相从。",
    "吾与东野生并世，",
    "如何复蹑二子踪。",
    "东野不得官，",
    "白首夸龙钟。",
    "韩子稍奸黠，",
    "自惭青蒿倚长松。",
    "低头拜东野，",
    "原得终始如駏蛩。",
    "东野不回头，",
    "有如寸筳撞巨钟。",
    "我愿身为云，",
    "东野变为龙。",
    "四方上下逐东野，",
    "虽有离别无由逢。"
  ],
  "ptype": null,
  "poetName": "韩愈",
  "poetId": "e6fc50c7c0634272aeeddc7f8bc43230",
  "form": "未知",
  "tags": [
    "06.唐代",
    "韩愈",
    ""
  ]
}