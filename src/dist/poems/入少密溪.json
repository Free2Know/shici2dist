{
  "_id": "b711a9798314423394c980d5a444661e",
  "name": "入少密溪",
  "contents": [
    "云峰苔壁绕溪斜，",
    "江路香风夹岸花。",
    "树密不言通鸟道，",
    "鸡鸣始觉有人家。",
    "人家更在深岩口，",
    "涧水周流宅前后。",
    "游鱼瞥瞥双钓童，",
    "伐木丁丁一樵叟。",
    "自言避喧非避秦，",
    "薜衣耕凿帝尧人。",
    "相留且待鸡黍熟，",
    "夕卧深山萝月春。"
  ],
  "ptype": null,
  "poetName": "沈佺期",
  "poetId": "3496541861234f27812c3d439431dc89",
  "form": "未知",
  "tags": [
    "06.唐代",
    "沈佺期",
    ""
  ]
}