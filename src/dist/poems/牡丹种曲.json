{
  "_id": "370eb60a864743d981898eb97f83296a",
  "name": "牡丹种曲",
  "contents": [
    "莲枝未长秦蘅老，",
    "走马驮金(属斤)春草。",
    "水灌香泥却月盘，",
    "一夜绿房迎白晓。",
    "美人醉语园中烟，",
    "晚华已散蝶又阑。",
    "梁王老去罗衣在，",
    "拂袖风吹蜀国弦。",
    "归霞帔拖蜀帐昏，",
    "嫣红落粉罢承恩。",
    "檀郎谢女眠何处？",
    "楼台月明燕夜语。"
  ],
  "ptype": null,
  "poetName": "李贺",
  "poetId": "cd247d8e8f974620a738b26e2464470c",
  "form": "未知",
  "tags": [
    "06.唐代",
    "李贺",
    ""
  ]
}