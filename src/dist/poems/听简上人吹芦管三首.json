{
  "_id": "0d46f701dc594c97b815cbe7645197e0",
  "name": "听简上人吹芦管三首",
  "contents": [
    "蜀国僧吹芦一枝，",
    "陇西游客泪先垂。",
    "至今留得新声在，",
    "却为中原人不知。",
    "细芦僧管夜沈沈，",
    "越鸟巴猿寄恨吟。",
    "吹到耳边声尽处，",
    "一条丝断碧云心。",
    "月落江城树绕鸦，",
    "一声芦管是天涯。",
    "分明西国人来说，",
    "赤佛堂西是汉家。"
  ],
  "ptype": null,
  "poetName": "张祜",
  "poetId": "03ce3b6c2c524f708213939828d7fb40",
  "form": "未知",
  "tags": [
    "06.唐代",
    "张祜",
    ""
  ]
}