{
  "_id": "d9e8a5b0b2c74971ae4e6768a9072f3d",
  "name": "夏云曲",
  "contents": [
    "红嵯峨，",
    "烁晚波，",
    "乖龙慵卧旱鬼多。",
    "烛烛万里压天堑，",
    "飏雷电光空闪闪。",
    "好雨不雨风不风，",
    "徒倚穹苍作岩险。",
    "男巫女觋更走魂，",
    "焚香祝天天不闻。",
    "天若闻，",
    "必能使尔为润泽，",
    "洗埃氛。",
    "而又变之成五色，",
    "捧日轮，",
    "将以表唐尧虞舜之明君。"
  ],
  "ptype": null,
  "poetName": "齐己",
  "poetId": "d9aee30d8768477493378453904a05f3",
  "form": "未知",
  "tags": [
    "06.唐代",
    "齐己",
    ""
  ]
}