{
  "_id": "d26a9ad365bc45b38254692b3fbd64d6",
  "name": "八六子",
  "contents": [
    "忆南洲。",
    "绀波萦绕，",
    "垂杨翠拂朱楼。",
    "念十载风流梦觉，",
    "满身花影人扶，",
    "旧曾暗游。",
    "无言空怆离忧。",
    "醉袖裛将红泪，",
    "吟笺写许清愁。",
    "试与问、杨琼解怜郎否，",
    "也应还是，",
    "旧家身价，",
    "而今艳质不来眼底，",
    "柔情终在心头。",
    "黯凝眸。",
    "黄昏月沈半钩。"
  ],
  "ptype": null,
  "poetName": "郑熏初",
  "poetId": "6526135dd10b4275bf5d9a3c561812b3",
  "form": "词",
  "tags": [
    "07.宋代",
    "郑熏初",
    ""
  ]
}