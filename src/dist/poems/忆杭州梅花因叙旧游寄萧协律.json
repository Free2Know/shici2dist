{
  "_id": "166a570ba16d4d1caf290fc40f6d13d8",
  "name": "忆杭州梅花因叙旧游寄萧协律",
  "contents": [
    "三年闲闷在余杭，",
    "曾为梅花醉几场。",
    "伍相庙边繁似雪，",
    "孤山园里丽如妆。",
    "蹋随游骑心长惜，",
    "折赠佳人手亦香。",
    "赏自初开直至落，",
    "欢因小饮便成狂。",
    "薛刘相次埋新垄，",
    "沈谢双飞出故乡。",
    "[薛刘二客，",
    "沈、谢二妓，",
    "皆当时歌酒之侣。",
    "]歌伴酒徒零散尽，",
    "唯残头白老萧郎。"
  ],
  "ptype": null,
  "poetName": "白居易",
  "poetId": "4b47c82f564748dcb909526665b648f9",
  "form": "未知",
  "tags": [
    "06.唐代",
    "白居易",
    ""
  ]
}