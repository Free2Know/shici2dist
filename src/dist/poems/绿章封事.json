{
  "_id": "23c0aa87b0694dd280b35ace9357d551",
  "name": "绿章封事",
  "contents": [
    "青霓扣额呼宫神，",
    "鸿龙玉狗开天门。",
    "石榴花发满溪津，",
    "溪女洗花染白云。",
    "绿章封事咨元父，",
    "六街马蹄浩无主。",
    "虚空风气不清冷，",
    "短衣小冠作尘土。",
    "金家香弄千轮鸣，",
    "扬雄秋室无俗声。",
    "愿携汉戟招书鬼，",
    "休令恨骨填蒿里。"
  ],
  "ptype": null,
  "poetName": "李贺",
  "poetId": "cd247d8e8f974620a738b26e2464470c",
  "form": "未知",
  "tags": [
    "06.唐代",
    "李贺",
    ""
  ]
}