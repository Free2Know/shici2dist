{
  "_id": "a8b26e1baf6b435196c72325cacbfefb",
  "name": "御制春游长句",
  "contents": [
    "天意分明道已光，",
    "春游嘉景胜仙乡。",
    "玉炉烟直风初静，",
    "银汉云消日正长。",
    "柳带似眉全展绿，",
    "杏苞如脸半开香。",
    "黄莺历历啼红树，",
    "紫燕关关语画梁。",
    "低槛晚晴笼翡翠，",
    "小池波暖浴鸳鸯。",
    "马嘶广陌贪新草，",
    "人醉花堤怕夕阳。",
    "比屋管弦呈妙曲，",
    "连营罗绮斗时妆。",
    "全吴霸越千年后，",
    "独此升平显万方。"
  ],
  "ptype": null,
  "poetName": "韩偓",
  "poetId": "bca72048a93e447f96a7e1dac88dd312",
  "form": "未知",
  "tags": [
    "06.唐代",
    "韩偓",
    ""
  ]
}