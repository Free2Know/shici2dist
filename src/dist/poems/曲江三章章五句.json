{
  "_id": "1a1f739b18d847b79f60ffed4cd06b25",
  "name": "曲江三章章五句",
  "contents": [
    "曲江萧条秋气高，",
    "菱荷枯折随风涛，",
    "游子空嗟垂二毛。",
    "白石素沙亦相荡，",
    "哀鸿独叫求其曹。",
    "即事非今亦非古，",
    "长歌激越梢林莽，",
    "比屋豪华固难数。",
    "吾人甘作心似灰，",
    "弟侄何伤泪如雨。",
    "自断此生休问天，",
    "杜曲幸有桑麻田，",
    "故将移住南山边。",
    "短衣匹马随李广，",
    "看射猛虎终残年。"
  ],
  "ptype": null,
  "poetName": "杜甫",
  "poetId": "526c710fccb149fe933edb19dad0ed50",
  "form": "未知",
  "tags": [
    "06.唐代",
    "杜甫",
    ""
  ]
}