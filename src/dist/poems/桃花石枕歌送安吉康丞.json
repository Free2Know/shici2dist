{
  "_id": "1b690f9058964857869cbcc772fc4ebd",
  "name": "桃花石枕歌送安吉康丞",
  "contents": [
    "君吏桃州尚奇迹，",
    "桃州采得桃花石。",
    "烂疑朝日照已舒，",
    "含似春风吹未坼。",
    "珪璋特达世所珍，",
    "吾知此物亦其伦。",
    "应羡花开不凋悴，",
    "应嘉玉片无缁磷。",
    "立性坚刚平若砥，",
    "君子偏将交道比。",
    "何人亦秉坚刚姿，",
    "吾见君心得如此。",
    "君心所好我独知，",
    "别多见少长相思。",
    "从来赏玩安左右，",
    "万里提携君莫辞。"
  ],
  "ptype": null,
  "poetName": "皎然",
  "poetId": "9197bb3441534b1fa9d7b62536ec7a2b",
  "form": "未知",
  "tags": [
    "06.唐代",
    "皎然",
    ""
  ]
}