{
  "_id": "de857c33f0c9444abbab821c127a731c",
  "name": "玩瑶台",
  "contents": [
    "直指玄元路。",
    "叹苦海、迷人不悟。",
    "在目前、平平稳稳，",
    "又无些、险难相阻。",
    "把万缘、一齐放下，",
    "他自然有圣贤提举。",
    "似断云、野鹤飞腾，",
    "向物外、青霄信步。",
    "庆会神仙语。",
    "渴时饮、蟠桃＊醑。",
    "出入在、星楼月殿，",
    "笑人间、死生今古。",
    "跨彩凤祥鸾玩太虚，",
    "归来卧、碧霞深处。",
    "这逍遥活计谁传，",
    "分付与、蓬莱伴侣。"
  ],
  "ptype": null,
  "poetName": "长筌子",
  "poetId": "7b462cf13b024c82bb4abfc05dc654a3",
  "form": "未知",
  "tags": [
    "08.元代",
    "长筌子",
    ""
  ]
}