{
  "_id": "a6a2397f873042f79c0fea474206654e",
  "name": "乳燕飞·贺新郎",
  "contents": [
    "秋意今如许。",
    "怪征鞍、底事匆匆，",
    "翩然难驻。",
    "斗帐屏围山六曲，",
    "怕见琐窗欲暮。",
    "倩谁伴、梧桐疏雨。",
    "路入衡阳天一角，",
    "更山环、水绕无重数。",
    "容易□，",
    "便难阻。",
    "相思才信相思苦。",
    "省疏狂、迷歌殢酒，",
    "把人轻误。",
    "问取归期何日是，",
    "指点庭前幽树。",
    "定冷蕊、疏花将吐。",
    "此去西风吹雁过，",
    "家身心、别後安平否。",
    "聊慰我，",
    "至诚处。"
  ],
  "ptype": null,
  "poetName": "黄机",
  "poetId": "ce0950ff2e8145f3bf5a35ee9201ed06",
  "form": "词",
  "tags": [
    "07.宋代",
    "黄机",
    ""
  ]
}