{
  "_id": "f8c7b47f9f324b31b6bce2bff18052f0",
  "name": "古香慢",
  "contents": [
    "怨娥坠柳，",
    "离佩摇荭，",
    "霜讯南圃。",
    "漫忆桥扉，",
    "倚竹袖寒日暮。",
    "还问月中游，",
    "梦飞过、金风翠羽。",
    "把残云、剩水万顷，",
    "暗熏冷麝凄苦。",
    "渐浩渺、凌山高处。",
    "秋澹无光，",
    "残照谁主。",
    "露粟侵肌，",
    "夜约羽林轻误。",
    "翦碎惜秋心，",
    "更肠断、珠尘藓路。",
    "怕重阳，",
    "又催近、满城细雨。"
  ],
  "ptype": null,
  "poetName": "吴文英",
  "poetId": "e6f0f84045bb492da983cb6e52cb9337",
  "form": "未知",
  "tags": [
    "07.宋代",
    "吴文英",
    ""
  ]
}