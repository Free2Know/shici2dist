{
  "_id": "4771089c370a4a40b941e2f1b903b848",
  "name": "法曲散序·法曲",
  "contents": [
    "飞金走玉常奔驰。",
    "日上还西。",
    "自古待著长绳系。",
    "算尘心、谩劳役堪悲。",
    "盘古到此际。",
    "桑田变海，",
    "海复成陆高低。",
    "噫嘻。",
    "下土是凡质容仪。",
    "寿考能消，",
    "几日支持。",
    "念一世。",
    "真若朝荣暮落难期。",
    "幸有志、日传得神仙希夷。",
    "希夷。",
    "堪为千古人师。"
  ],
  "ptype": null,
  "poetName": "曹勋",
  "poetId": "3893a44d0ff24cffb4825028d7d19372",
  "form": "未知",
  "tags": [
    "07.宋代",
    "曹勋",
    ""
  ]
}