{
  "_id": "68ee9576e5ff4df8b05ac2068517f83a",
  "name": "送郭处士往莱芜，兼寄苟山人",
  "contents": [
    "君为东蒙客，",
    "往来东蒙畔。",
    "云卧临峄阳，",
    "山行穷日观。",
    "少年词赋皆可听，",
    "秀眉白面风清泠。",
    "身上未曾染名利，",
    "口中犹未知膻腥。",
    "今日还山意无极，",
    "岂辞世路多相识。",
    "归见莱芜九十翁，",
    "为论别后长相忆。"
  ],
  "ptype": null,
  "poetName": "高适",
  "poetId": "6886e425564a4c848b1622506a4a0581",
  "form": "未知",
  "tags": [
    "06.唐代",
    "高适",
    ""
  ]
}