{
  "_id": "f6417b0a33f84795a374ec683ccce6d4",
  "name": "促刺词",
  "contents": [
    "促刺复促刺，",
    "水中无鱼山无石。",
    "少年虽嫁不得归，",
    "头白犹著父母衣。",
    "田边旧宅非所有，",
    "我身不及逐鸡飞。",
    "出门若有归死处，",
    "猛虎当衢向前去。",
    "百年不遣踏君门，",
    "在家谁唤为新妇。",
    "岂不见他邻舍娘，",
    "嫁来常在舅姑傍。"
  ],
  "ptype": null,
  "poetName": "王建",
  "poetId": "e7908ed42dc84e5a98e44132daf727fa",
  "form": "未知",
  "tags": [
    "06.唐代",
    "王建",
    ""
  ]
}