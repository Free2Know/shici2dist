{
  "_id": "106af50f7a834f8ea8ab96e048bbcd8d",
  "name": "瑶华慢",
  "contents": [
    "喜深惊密，",
    "试问滕神，",
    "有多少寒力。",
    "如圆似莹，",
    "总疑是、满眼隋珠和璧。",
    "五更书幌，",
    "早已觉、寒光穿隙。",
    "料禽影波上渐稀，",
    "径里悄无行迹。",
    "有人独倚危楼，",
    "望千里江山，",
    "高下同色。",
    "坡仙饮处，",
    "甚□然、不减醉翁宾客。",
    "等闲评论，",
    "算柳絮、梨花非白。",
    "画堂深弦管方调，",
    "一任低垂帘额。"
  ],
  "ptype": null,
  "poetName": "凌云翰",
  "poetId": "7313a99839684f13a7028b0136d06030",
  "form": "未知",
  "tags": [
    "08.元代",
    "凌云翰",
    ""
  ]
}