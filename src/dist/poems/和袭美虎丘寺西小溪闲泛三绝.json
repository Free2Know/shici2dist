{
  "_id": "567cc1f7d0f4438bbe53a81258555884",
  "name": "和袭美虎丘寺西小溪闲泛三绝",
  "contents": [
    "树号相思枝拂地，",
    "鸟语提壶声满溪。",
    "云涯一里千万曲，",
    "直是渔翁行也迷。",
    "荒柳卧波浑似困，",
    "宿云遮坞未全痴。",
    "云情柳意萧萧会，",
    "若问诸余总不知。",
    "每逢孤屿一倚楫，",
    "便欲狂歌同采薇。",
    "任是烟萝中待月，",
    "不妨欹枕扣舷归。"
  ],
  "ptype": null,
  "poetName": "陆龟蒙",
  "poetId": "24da7e0c89c84ef1a380e3dd03438110",
  "form": "未知",
  "tags": [
    "06.唐代",
    "陆龟蒙",
    ""
  ]
}