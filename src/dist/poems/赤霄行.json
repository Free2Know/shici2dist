{
  "_id": "32f287321b9047b89532d50a97e315ca",
  "name": "赤霄行",
  "contents": [
    "孔雀未知牛有角，",
    "渴饮寒泉逢牴触。",
    "赤霄悬圃须往来，",
    "翠尾金花不辞辱。",
    "江中淘河吓飞燕，",
    "衔泥却落羞华屋。",
    "皇孙犹曾莲勺困，",
    "卫庄见贬伤其足。",
    "老翁慎莫怪少年，",
    "葛亮贵和书有篇。",
    "丈夫垂名动万年，",
    "记忆细故非高贤。"
  ],
  "ptype": null,
  "poetName": "杜甫",
  "poetId": "526c710fccb149fe933edb19dad0ed50",
  "form": "未知",
  "tags": [
    "06.唐代",
    "杜甫",
    ""
  ]
}