{
  "_id": "296cb1eb9e58486dbbd7bdcec58c95ad",
  "name": "寄献三川守刘公",
  "contents": [
    "三川歌颂彻咸秦，",
    "十二楼前侍从臣。",
    "休闭玉笼留鸑鷟，",
    "早开金埒纵麒麟。",
    "花深稚榻迎何客，",
    "月在膺舟醉几人。",
    "自笑东风过寒食，",
    "茂陵寥落未知春。",
    "半年三度转蓬居，",
    "锦帐心阑羡隼旟。",
    "老去自惊秦塞雁，",
    "病来先忆楚江鱼。",
    "长闻季氏千金诺，",
    "更望刘公一纸书。",
    "春雪未晴春酒贵，",
    "莫教愁杀马相如。"
  ],
  "ptype": null,
  "poetName": "许浑",
  "poetId": "fec65c0dd6484000837ecf7a1f995f70",
  "form": "未知",
  "tags": [
    "06.唐代",
    "许浑",
    ""
  ]
}