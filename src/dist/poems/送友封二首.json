{
  "_id": "67f31f92fe334ac3bd6cf9ada41ff2a5",
  "name": "送友封二首",
  "contents": [
    "桃叶成阴燕引雏，",
    "南风吹浪飐樯乌。",
    "瘴云拂地黄梅雨，",
    "明月满帆青草湖。",
    "迢递旅魂归去远，",
    "颠狂酒兴病来孤。",
    "知君兄弟怜诗句，",
    "遍为姑将恼大巫。",
    "惠和坊里当时别，",
    "岂料江陵送上船。",
    "鹏翼张风期万里，",
    "马头无角已三年。",
    "甘将泥尾随龟后，",
    "尚有云心在鹤前。",
    "若见中丞忽相问，",
    "为言腰折气冲天。"
  ],
  "ptype": null,
  "poetName": "元稹",
  "poetId": "9863285b1f514da9a74432fd80c442aa",
  "form": "未知",
  "tags": [
    "06.唐代",
    "元稹",
    ""
  ]
}