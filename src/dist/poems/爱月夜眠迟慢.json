{
  "_id": "4c9d069e93e5474e927bd5b4be9e76fd",
  "name": "爱月夜眠迟慢",
  "contents": [
    "禁鼓初敲，",
    "觉六街夜悄，",
    "车马人稀。",
    "暮天澄淡，",
    "云收雾卷，",
    "亭亭皎月如珪。",
    "冰轮碾出遥空，",
    "无私照临千里。",
    "最堪怜、有情风，",
    "送得丹桂香微。",
    "唯愿素魄长圆，",
    "把流霞对饮，",
    "满泛觥卮。",
    "醉凭栏处、赏玩不忍，",
    "辜却好景良时。",
    "清歌妙舞连宵，",
    "踟蹰懒入罗帏。",
    "任佳人、尽嗔我，",
    "爱月每夜眠迟。"
  ],
  "ptype": null,
  "poetName": "宋无名氏",
  "poetId": "865eaa3d8cd842fc9b7d7825a3b3cfa9",
  "form": "词",
  "tags": [
    "07.宋代",
    "宋无名氏",
    ""
  ]
}