{
  "_id": "4b933d12fa8a45c4a2fdf2a36cc1bc1e",
  "name": "相和歌辞·乌夜啼二首",
  "contents": [
    "玉房掣锁声翻叶，",
    "银箭添泉绕霜堞。",
    "毕逋拨剌月衔城，",
    "八九雏飞其母惊。",
    "此是天上老鸦鸣，",
    "人间老鸦无此声。",
    "摇风杂佩耿华烛，",
    "夜听羽人弹此曲。",
    "东方曈曈赤日旭。",
    "月出江林西，",
    "江林寂寂城鸦啼。",
    "昔人何处为此曲，",
    "今人何处听不足。",
    "城寒月晓驰思深，",
    "江上青草为谁绿。"
  ],
  "ptype": null,
  "poetName": "顾况",
  "poetId": "257256f854be4894ba52b307a8f77fff",
  "form": "未知",
  "tags": [
    "06.唐代",
    "顾况",
    ""
  ]
}