{
  "_id": "03c06f5a765e463182584b347b00243d",
  "name": "琴曲歌辞·湘妃列女操",
  "contents": [
    "有虞夫人哭虞后，",
    "淑女何事又伤离。",
    "竹上泪迹生不尽，",
    "寄哀云和五十丝。",
    "云和经奏钧天曲，",
    "乍听宝琴遥嗣续。",
    "三湘测测流急绿，",
    "秋夜露寒蜀帝飞。",
    "枫林月斜楚臣宿，",
    "更疑川宫日黄昏。",
    "暗携女手殷勤言，",
    "环佩玲珑有无间。",
    "终疑既远双悄悄，",
    "苍梧旧云岂难召，",
    "老猿心寒不可啸。",
    "目眄眄兮意蹉跎，",
    "魂腾腾兮惊秋波。",
    "曲一尽兮忆再奏，",
    "众弦不声且如何。"
  ],
  "ptype": null,
  "poetName": "鲍溶",
  "poetId": "f56f28362c1a41cda98a75ae87c46c05",
  "form": "未知",
  "tags": [
    "06.唐代",
    "鲍溶",
    ""
  ]
}