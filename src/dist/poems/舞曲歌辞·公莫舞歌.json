{
  "_id": "aeed44a8a46e43e89841dbe3e8c9b159",
  "name": "舞曲歌辞·公莫舞歌",
  "contents": [
    "方花古础排九楹，",
    "刺豹淋血盛银罂。",
    "华筵鼓吹无桐竹，",
    "长刀直立割鸣筝。",
    "横楣粗锦生红纬，",
    "日炙锦嫣王未醉。",
    "腰下三看宝玦光，",
    "项庄掉箭拦前起。",
    "材官小臣公莫舞，",
    "座上真人赤龙子。",
    "芒砀云瑞抱天回，",
    "咸阳王气清如水。",
    "铁枢铁楗重束关，",
    "大旗五丈撞双环。",
    "汉王今日须秦印，",
    "绝膑刳肠臣不论。"
  ],
  "ptype": null,
  "poetName": "李贺",
  "poetId": "cd247d8e8f974620a738b26e2464470c",
  "form": "未知",
  "tags": [
    "06.唐代",
    "李贺",
    ""
  ]
}