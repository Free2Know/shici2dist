{
  "_id": "e932670fb16e489583141f5e2870747c",
  "name": "天可度",
  "contents": [
    "天可度，",
    "地可量，",
    "唯有人心不可防。",
    "但见丹诚赤如血，",
    "谁知伪言巧似簧。",
    "劝君掩鼻君莫掩，",
    "使君夫妇为参商。",
    "劝君掇蜂君莫掇，",
    "使君父子成豺狼。",
    "海底鱼兮天上鸟，",
    "高可射兮深可钓。",
    "唯有人心相对时，",
    "咫尺之间不能料。",
    "君不见李义府之辈笑欣欣，",
    "笑中有刀潜杀人。",
    "阴阳神变皆可测，",
    "不测人间笑是(目真)。"
  ],
  "ptype": null,
  "poetName": "白居易",
  "poetId": "4b47c82f564748dcb909526665b648f9",
  "form": "未知",
  "tags": [
    "06.唐代",
    "白居易",
    ""
  ]
}