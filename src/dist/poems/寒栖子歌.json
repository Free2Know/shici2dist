{
  "_id": "1fb697e27242463ebe5e39205075145b",
  "name": "寒栖子歌",
  "contents": [
    "君在庐山知不群，",
    "有疑是鹤又是云。",
    "生死尘埃污不得，",
    "眼前荣利徒纷纷。",
    "今日惠然来访我，",
    "酒榼书囊肩背荷。",
    "拂除衣上饵烟霞，",
    "昨夜胥门宿蔡家。",
    "天然不饮亦不食，",
    "抛名换姓觅不得。",
    "且向人间作酒仙，",
    "不肯将身生羽翼。",
    "停形为饵天地根，",
    "世人皆死我独存。",
    "洗虑因吞清明箓，",
    "世人皆贪我常足。",
    "栖子妙今道已成，",
    "手把玄枢心运冥。",
    "能令鬼哭神效灵，",
    "身如飘风不可绊。",
    "朝游崆峒夕汗漫，",
    "向来坐客犹未散。",
    "忽忆罗浮欲去时，",
    "遥指孤云作路岐。",
    "海上仙游不可见，",
    "人间日落空桑枝。"
  ],
  "ptype": null,
  "poetName": "皎然",
  "poetId": "9197bb3441534b1fa9d7b62536ec7a2b",
  "form": "未知",
  "tags": [
    "06.唐代",
    "皎然",
    ""
  ]
}