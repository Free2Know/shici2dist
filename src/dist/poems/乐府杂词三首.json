{
  "_id": "8144624366304dce879c1c40dc18e3f3",
  "name": "乐府杂词三首",
  "contents": [
    "紫禁梨花飞雪毛，",
    "春风丝管翠楼高。",
    "城里万家闻不见，",
    "君王试舞郑樱桃。",
    "蝉鬓红冠粉黛轻，",
    "云和新教羽衣成。",
    "月光如雪金阶上，",
    "迸却颇梨义甲声。",
    "不耐檐前红槿枝，",
    "薄妆春寝觉仍迟。",
    "梦中无限风流事，",
    "夫婿多情亦未知。"
  ],
  "ptype": null,
  "poetName": "刘言史",
  "poetId": "6ac16e4726794366bdefc0ed7be6a6c6",
  "form": "未知",
  "tags": [
    "06.唐代",
    "刘言史",
    ""
  ]
}