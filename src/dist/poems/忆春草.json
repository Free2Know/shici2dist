{
  "_id": "21430368a1fe40dbab6ea7d7f30576d7",
  "name": "忆春草",
  "contents": [
    "忆春草，",
    "处处多情洛阳道。",
    "金谷园中见日迟，",
    "铜驼陌上迎风早。",
    "河南大君频出难，",
    "只得池塘十步看。",
    "府门闭后满街月，",
    "几处游人草头歇。",
    "馆娃宫外姑苏台，",
    "郁郁芊芊拨不开。",
    "无风自偃君知否，",
    "西子裙裾曾拂来。"
  ],
  "ptype": null,
  "poetName": "刘禹锡",
  "poetId": "edc0d18d2eb3491bb0a2ac7b77030e0a",
  "form": "未知",
  "tags": [
    "06.唐代",
    "刘禹锡",
    ""
  ]
}