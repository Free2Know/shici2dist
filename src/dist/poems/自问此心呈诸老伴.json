{
  "_id": "565a7a64e0c04fa5b67a6ffe136de27d",
  "name": "自问此心呈诸老伴",
  "contents": [
    "朝问此心何所思，",
    "暮问此心何所为。",
    "不入公门慵敛手，",
    "不看人面免低眉。",
    "居士室间眠得所，",
    "少年场上饮非宜。",
    "闲谈娓娓留诸老，",
    "美酝徐徐进一卮。",
    "心未曾求过分事，",
    "身常少有不安时。",
    "此心除自谋身外，",
    "更问其余尽不知。"
  ],
  "ptype": null,
  "poetName": "白居易",
  "poetId": "4b47c82f564748dcb909526665b648f9",
  "form": "未知",
  "tags": [
    "06.唐代",
    "白居易",
    ""
  ]
}