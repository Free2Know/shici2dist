{
  "_id": "be111ce769414e32a80354e2e2261d27",
  "name": "双黄鹄歌送别",
  "contents": [
    "天路来兮双黄鹄，",
    "云上飞兮水上宿，",
    "抚翼和鸣整羽族。",
    "不得已，",
    "忽分飞，",
    "家在玉京朝紫微，",
    "主人临水送将归。",
    "悲笳嘹唳垂舞衣，",
    "宾欲散兮复相依。",
    "几往返兮极浦，",
    "尚裴回兮落晖。",
    "岸上火兮相迎，",
    "将夜入兮边城。",
    "鞍马归兮佳人散，",
    "怅离忧兮独含情。"
  ],
  "ptype": null,
  "poetName": "王维",
  "poetId": "e12c9b62eeb446288168e2a6bec4aa84",
  "form": "未知",
  "tags": [
    "06.唐代",
    "王维",
    ""
  ]
}