{
  "_id": "bac52fcb971242f4a808d40ab31c8dd5",
  "name": "上春词",
  "contents": [
    "曈曨赫日东方来，",
    "禁城烟暖蒸青苔。",
    "金楼美人花屏开，",
    "晨妆未罢车声催。",
    "幽兰报暖紫芽折，",
    "夭花愁艳蝶飞回。",
    "五陵年少惜花落，",
    "酒浓歌极翻如哀。",
    "四时轮环终又始，",
    "百年不见南山摧。",
    "游人陌上骑生尘，",
    "颜子门前吹死灰。"
  ],
  "ptype": null,
  "poetName": "韦庄",
  "poetId": "dca8a943d9bf42a8a9fa69935a35c69d",
  "form": "未知",
  "tags": [
    "06.唐代",
    "韦庄",
    ""
  ]
}