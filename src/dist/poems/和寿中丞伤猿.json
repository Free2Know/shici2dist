{
  "_id": "18475baec2c14eb6b2fe61fd5b6faa88",
  "name": "和寿中丞伤猿",
  "contents": [
    "遗挂朱栏锁半寻，",
    "清声难买恨黄金。",
    "悬崖接果今何在，",
    "浅井窥星影已沉。",
    "归宅叶铺曾睡石，",
    "入朝灯照旧啼林。",
    "小山罢绕随湘客，",
    "高树休升对岳禽。",
    "天竺省怜伤倍切，",
    "亲知宽和思难任。",
    "相门恩重无由报，",
    "竟托仙郎日夜吟。"
  ],
  "ptype": null,
  "poetName": "李洞",
  "poetId": "764946b24de146e6a613409086ac1c83",
  "form": "未知",
  "tags": [
    "06.唐代",
    "李洞",
    ""
  ]
}