{
  "_id": "d4bc9d7520944cfca61bf9ef31b7b615",
  "name": "送婆罗门归本国",
  "contents": [
    "刹利王孙字迦摄，",
    "竹锥横写叱萝叶。",
    "遥知汉地未有经，",
    "手牵白马绕天行。",
    "龟兹碛西胡雪黑，",
    "大师冻死来不得。",
    "地尽年深始到船，",
    "海里更行三十国。",
    "行多耳断金环落，",
    "冉冉悠悠不停脚。",
    "马死经留却去时，",
    "往来应尽一生期。",
    "出漠独行人绝处，",
    "碛西天漏雨丝丝。"
  ],
  "ptype": null,
  "poetName": "刘言史",
  "poetId": "6ac16e4726794366bdefc0ed7be6a6c6",
  "form": "未知",
  "tags": [
    "06.唐代",
    "刘言史",
    ""
  ]
}