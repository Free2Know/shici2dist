{
  "_id": "99a0ecd019ab4f56813b55ce7e35f1b0",
  "name": "望湘人",
  "contents": [
    "厌莺声到枕，",
    "花气动帘，",
    "醉魂愁梦相半。",
    "被惜馀薰，",
    "带惊剩眼。",
    "几许伤春春晚。",
    "泪竹痕鲜，",
    "佩兰香老，",
    "湘天浓暖。",
    "记小江、风月佳时，",
    "屡约非烟游伴。",
    "须信鸾弦易断。",
    "奈云和再鼓，",
    "曲终人远。",
    "认罗袜无踪，",
    "旧处弄波清浅。",
    "青翰棹舣，",
    "白苹洲畔。",
    "尽木临皋飞观。",
    "不解寄、一字相思，",
    "幸有归来双燕。"
  ],
  "ptype": null,
  "poetName": "贺铸",
  "poetId": "d0f89afd69d746a492a0e03b26c286f4",
  "form": "词",
  "tags": [
    "07.宋代",
    "贺铸",
    ""
  ]
}