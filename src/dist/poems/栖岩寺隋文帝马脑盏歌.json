{
  "_id": "6e0726da6548438eaa5d8305c453581a",
  "name": "栖岩寺隋文帝马脑盏歌",
  "contents": [
    "天宫宝器隋朝物，",
    "锁在金函比金骨。",
    "开函捧之光乃发，",
    "阿修罗王掌中月。",
    "五云如拳轻复浓，",
    "昔曾噀酒今藏龙。",
    "规形环影相透彻，",
    "乱雪繁花千万重。",
    "可怜贞质无今古，",
    "可叹隋陵一抔土。",
    "宫中艳女满宫春，",
    "得亲此宝能几人。",
    "一留寒殿殿将坏，",
    "唯有幽光通隙尘。",
    "山中老僧眉似雪，",
    "忍死相传保扃鐍。"
  ],
  "ptype": null,
  "poetName": "卢纶",
  "poetId": "09e76d59fcae4ddf9470203726e4e00f",
  "form": "未知",
  "tags": [
    "06.唐代",
    "卢纶",
    ""
  ]
}