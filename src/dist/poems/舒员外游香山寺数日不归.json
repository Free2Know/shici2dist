{
  "_id": "d7056850a64540c19413c9ea1723c11d",
  "name": "舒员外游香山寺数日不归",
  "contents": [
    "兼辱尺书大夸胜事时正值坐衙虑囚之际走笔题长句以赠之香山石楼倚天开，",
    "翠屏壁立波环回。",
    "黄菊繁时好客到，",
    "碧云合处佳人来。",
    "[谓遣英、(艹倩)二妓与舒君同游。",
    "]酡颜一笑夭桃绽，",
    "清吟数声寒玉哀。",
    "轩骑逶迟棹容与，",
    "留连三日不能回。",
    "白头老尹府中坐，",
    "早衙才退暮衙催。",
    "庭前阶上何所有，",
    "累囚成贯案成堆。",
    "岂无池塘长秋草，",
    "亦有丝竹生尘埃。",
    "今日清光昨夜月，",
    "竟无人来劝一杯。"
  ],
  "ptype": null,
  "poetName": "白居易",
  "poetId": "4b47c82f564748dcb909526665b648f9",
  "form": "未知",
  "tags": [
    "06.唐代",
    "白居易",
    ""
  ]
}