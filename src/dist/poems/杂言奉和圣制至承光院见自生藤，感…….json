{
  "_id": "647836f233ff437ca719490f5375947f",
  "name": "杂言奉和圣制至承光院见自生藤，感……",
  "contents": [
    "新藤正可玩，",
    "得地又蓬时。",
    "罗生密叶交绿蔓，",
    "欲布清阴垂紫蕤。",
    "已带朝光暖，",
    "犹含轻露滋。",
    "遥依千华殿，",
    "稍上万年枝。",
    "余芳连桂树，",
    "积润傍莲池。",
    "岂如幽谷无人见，",
    "空覆荒榛杂兔丝。",
    "圣心对此应有感，",
    "隐迹如斯谁复知。",
    "怀贤劳永叹，",
    "比物赋新诗。",
    "聘丘园，",
    "访茅茨，",
    "为谢中林士，",
    "王道本无私。"
  ],
  "ptype": null,
  "poetName": "崔元翰",
  "poetId": "e6578337e6724825b5e4e95157525f71",
  "form": "未知",
  "tags": [
    "06.唐代",
    "崔元翰",
    ""
  ]
}