{
  "_id": "1a2b6e339afd4f5db333adf92206b20f",
  "name": "孟夫子生生亭赋",
  "contents": [
    "玉川子沿孟冬之寒流兮，",
    "辍棹上登生生亭。",
    "夫子何之兮，",
    "面逐云没兮南行。",
    "百川注海而心不写兮，",
    "落日千里凝寒精。",
    "予日衰期人生之世斯已矣，",
    "爰为今日犹犹岐路之心生。",
    "悲夫,南国风涛,鱼龙畜伏。",
    "予小子戆朴,必不能济夫子欲。",
    "嗟自惭承夫子而不失予兮，",
    "传古道甚分明。",
    "予且广孤目遐赍于天壤兮，",
    "庶得外尽万物变化之幽情。",
    "然后惭愧而来归兮，",
    "大息吾躬于夫子之亭。"
  ],
  "ptype": null,
  "poetName": "卢仝",
  "poetId": "0c0878928a0b44d181487dd20f6a78af",
  "form": "未知",
  "tags": [
    "06.唐代",
    "卢仝",
    ""
  ]
}