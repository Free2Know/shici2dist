{
  "_id": "b9d803f6b2ac411a9d5de127a00344e8",
  "name": "华清词",
  "contents": [
    "祥云皓鹤盘碧空，",
    "乔松稍稍韵微风。",
    "绛节影来，",
    "朱幡响丁东，",
    "相公清斋朝蕊宫。",
    "太上符箓龙蛇踪，",
    "散花天女侍香童。",
    "隔烟遥望见云水，",
    "弹璈吹凤清珑珑。",
    "丹砂黄金世可度，",
    "愿启一言告仙翁。",
    "道门弟子山中客，",
    "长向山中礼空碧。",
    "九色真龙上汉时，",
    "愿把霓幢引烟策。"
  ],
  "ptype": null,
  "poetName": "顾云",
  "poetId": "ce1f770d92e446b0a24314649e827c45",
  "form": "未知",
  "tags": [
    "06.唐代",
    "顾云",
    ""
  ]
}