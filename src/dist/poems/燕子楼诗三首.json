{
  "_id": "91252f639c3142868ea74db005625e70",
  "name": "燕子楼诗三首",
  "contents": [
    "楼上残灯伴晓霜，",
    "独眠人起合欢床。",
    "相思一夜情多少，",
    "地角天涯不是长。",
    "北邙松柏锁愁烟，",
    "燕子楼人思悄然。",
    "自埋剑履歌尘散，",
    "红袖香消已十年。",
    "适看鸿雁岳阳回，",
    "又睹玄禽逼社来。",
    "瑶瑟玉箫无意绪，",
    "任从蛛网任从灰。"
  ],
  "ptype": null,
  "poetName": "张仲素",
  "poetId": "1d00a6c915254aa19f3a286c6c4472a2",
  "form": "未知",
  "tags": [
    "06.唐代",
    "张仲素",
    ""
  ]
}