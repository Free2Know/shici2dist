{
  "_id": "c6d4f1e565154969b724048308db6507",
  "name": "寒食二首",
  "contents": [
    "柳带东风一向斜，",
    "春阴澹澹蔽人家。",
    "有时三点两点雨，",
    "到处十枝五枝花。",
    "万井楼台疑绣画，",
    "九原珠翠似烟霞。",
    "年年今日谁相问，",
    "独卧长安泣岁华。",
    "风烟放荡花披猖，",
    "秋千女儿飞短墙。",
    "绣袍驰马拾遗翠，",
    "锦袖斗鸡喧广场。",
    "天地气和融霁色，",
    "池台日暖烧春光。",
    "自怜尘土无他事，",
    "空脱荷衣泥醉乡。"
  ],
  "ptype": null,
  "poetName": "李山甫",
  "poetId": "ab94108578974e4297733c53765cecd6",
  "form": "未知",
  "tags": [
    "06.唐代",
    "李山甫",
    ""
  ]
}