{
  "_id": "2d3b40f7c82541f9a16fa1daf96c4eeb",
  "name": "寄茅山孙炼师",
  "contents": [
    "何地最翛然，",
    "华阳第八天。",
    "松风清有露，",
    "萝月净无烟。",
    "乍警瑶坛鹤，",
    "时嘶玉树蝉。",
    "欲驰千里恋，",
    "惟有凤门泉。",
    "石上谿荪发紫茸，",
    "碧山幽蔼水溶溶。",
    "菖花定是无人见，",
    "春日惟应羽客逢。",
    "独寻兰渚玩迟晖，",
    "闲倚松窗望翠微。",
    "遥想春山明月曙，",
    "玉坛清磬步虚归。"
  ],
  "ptype": null,
  "poetName": "李德裕",
  "poetId": "2299e64649c14b93b7bde2f61b825846",
  "form": "未知",
  "tags": [
    "06.唐代",
    "李德裕",
    ""
  ]
}