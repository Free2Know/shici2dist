{
  "_id": "35c483b3cf984d61a97667fa1646041f",
  "name": "劝金船",
  "contents": [
    "无情流水多情客。",
    "劝我如曾识。",
    "杯行到手休辞却。",
    "这公道难得。",
    "曲水池上，",
    "小字更书年月。",
    "还对茂林修竹，",
    "似永和节。",
    "纤纤素手如霜雪。",
    "笑把秋花插。",
    "尊前莫怪歌声咽。",
    "又还是轻别。",
    "此去翱翔，",
    "遍赏玉堂金阙。",
    "欲问再来何岁，",
    "应有华发。"
  ],
  "ptype": null,
  "poetName": "苏轼",
  "poetId": "aa1b986440484e56bc535eeee7d1d7cf",
  "form": "词",
  "tags": [
    "07.宋代",
    "苏轼",
    ""
  ]
}