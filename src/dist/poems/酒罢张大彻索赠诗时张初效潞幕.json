{
  "_id": "37c7888458e24e29b45e30a8b930071f",
  "name": "酒罢张大彻索赠诗时张初效潞幕",
  "contents": [
    "长鬣张郎三十八，",
    "天遣裁诗花作骨。",
    "往还谁是龙头人？",
    "公主遣秉鱼须笏。",
    "水行青草上白衫，",
    "匣中章奏密如蚕。",
    "金门石阁知卿有，",
    "豸角鸡香早晚含。",
    "陇西长吉摧颓客，",
    "酒阑感觉中区窄。",
    "葛衣断碎赵城秋，",
    "吟诗一夜东方白。"
  ],
  "ptype": null,
  "poetName": "李贺",
  "poetId": "cd247d8e8f974620a738b26e2464470c",
  "form": "未知",
  "tags": [
    "06.唐代",
    "李贺",
    ""
  ]
}