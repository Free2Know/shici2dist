{
  "_id": "a2018d349d7a43bea9ca1235d88368bd",
  "name": "春坊正字剑子歌",
  "contents": [
    "先辈匣中三尺水，",
    "曾入吴潭斩龙子。",
    "隙月斜明刮露寒，",
    "练带平铺吹不起。",
    "蛟胎皮老蒺藜刺，",
    "(辟鸟)鹈淬花白鹇尾。",
    "直是荆轲一片心，",
    "莫教照见春坊字。",
    "(扌妥)丝团金悬簏敕，",
    "神光欲截蓝田玉。",
    "提出西方白帝惊，",
    "嗷嗷鬼母秋郊哭。"
  ],
  "ptype": null,
  "poetName": "李贺",
  "poetId": "cd247d8e8f974620a738b26e2464470c",
  "form": "未知",
  "tags": [
    "06.唐代",
    "李贺",
    ""
  ]
}