{
  "_id": "0426c5f1dd3b4e9c82a71566169eb8d2",
  "name": "修养",
  "contents": [
    "损神终日谈虚空，",
    "不必归命于胎中。",
    "我神不西亦不东，",
    "烟收云散何濛濛。",
    "尝令体如微微风，",
    "绵绵不断道自冲。",
    "世人逢一不逢一，",
    "一回存想一回出。",
    "只知一切望一切，",
    "不觉一日损一日。",
    "劝君修真复识真，",
    "世上道人多忤人，",
    "披图醮录益乱神。",
    "此法那能坚此身，",
    "心田自有灵地珍。",
    "惜哉自有不自亲，",
    "明真汩没随埃尘。"
  ],
  "ptype": null,
  "poetName": "刘叉",
  "poetId": "f72b079bd8ca46dab7c10a32ad8faa2d",
  "form": "未知",
  "tags": [
    "06.唐代",
    "刘叉",
    ""
  ]
}