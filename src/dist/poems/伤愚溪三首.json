{
  "_id": "b4fd4d59d9ca4bcfa9a1175cf74d44c1",
  "name": "伤愚溪三首",
  "contents": [
    "溪水悠悠春自来，",
    "草堂无主燕飞回。",
    "隔帘惟见中庭草，",
    "一树山榴依旧开。",
    "草圣数行留坏壁，",
    "木奴千树属邻家。",
    "唯见里门通德榜，",
    "残阳寂寞出樵车。",
    "柳门竹巷依依在，",
    "野草青苔日日多。",
    "纵有邻人解吹笛，",
    "山阳旧侣更谁过。"
  ],
  "ptype": null,
  "poetName": "刘禹锡",
  "poetId": "edc0d18d2eb3491bb0a2ac7b77030e0a",
  "form": "未知",
  "tags": [
    "06.唐代",
    "刘禹锡",
    ""
  ]
}