{
  "_id": "9e47e4b83b7a4c66aa9fdbf4753a4120",
  "name": "清平乐三首",
  "contents": [
    "房深户密。",
    "不放朝寒入。",
    "睡起就床梳洗毕。",
    "背坐半窗红日。",
    "衣香易冷频烧。",
    "琴弦正紧慵调。",
    "望断山中人信，",
    "几多春到梅梢。",
    "炉烟拂拂。",
    "生愿长同室。",
    "还度新腔调旧瑟。",
    "四十三年今日。",
    "当初黄卷相逢。",
    "后来红线相从。",
    "此去白头相守，",
    "榴花无限薰风。",
    "晓云狼藉。",
    "淡淡烟中日。",
    "柳絮欲飞无气力。",
    "满院绿阴清寂。",
    "熏篝香恋残煤。",
    "画罗衣试新裁。",
    "春尚有些寒在，",
    "银屏到晚慵开。",
    "以上韩奕作品《清平乐》共3首"
  ],
  "ptype": null,
  "poetName": "韩奕",
  "poetId": "e1da6982e56c4804ac89dd0cdfed79b5",
  "form": "词",
  "tags": [
    "08.元代",
    "韩奕",
    ""
  ]
}