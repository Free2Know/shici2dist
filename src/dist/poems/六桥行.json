{
  "_id": "2e8f213f90ef48d7a72ac03c3ba3e4b8",
  "name": "六桥行",
  "contents": [
    "苏堤路。",
    "正密柳烘烟，",
    "嫩莎收雨。",
    "野芳竞吐。",
    "山如画、隐隐云藏山坞。",
    "六桥徙倚。",
    "喧处处、行春箫鼓。",
    "鸥影外、一片湖光，",
    "夷犹彩舟来去。",
    "凝想禊饮花前，",
    "爱裙幄围香，",
    "款留连步。",
    "旧踪未改，",
    "还曾记、揽结亭边芳树。",
    "愁情几许。",
    "更多似、一天飞絮。",
    "空自有、花畔黄鹂，",
    "知人笑语。"
  ],
  "ptype": null,
  "poetName": "周端臣",
  "poetId": "c7b1ac37da964c8e91f8fab9f3460905",
  "form": "未知",
  "tags": [
    "07.宋代",
    "周端臣",
    ""
  ]
}