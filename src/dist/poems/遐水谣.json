{
  "_id": "5dc99e420ad34cb7865cc2f34327cf17",
  "name": "遐水谣",
  "contents": [
    "天兵九月渡遐水，",
    "马踏沙鸣惊雁起。",
    "杀气空高万里情，",
    "塞寒如箭伤眸子。",
    "狼烟堡上霜漫漫，",
    "枯叶号风天地干。",
    "犀带鼠裘无暖色，",
    "清光炯冷黄金鞍。",
    "虏尘如雾昏亭障，",
    "陇首年年汉飞将。",
    "麟阁无名期未归，",
    "楼中思妇徒相望。"
  ],
  "ptype": null,
  "poetName": "温庭筠",
  "poetId": "015a1e3cd5a24487bb110e4ce41db634",
  "form": "未知",
  "tags": [
    "06.唐代",
    "温庭筠",
    ""
  ]
}