{
  "_id": "fa2d5ab5287d4aeca0d85f033b2b6bd3",
  "name": "集贤宾",
  "contents": [
    "仔细曾穷究。",
    "想六地众生，",
    "强揽闲愁。",
    "恰才得食饱，",
    "又思量、骏马轻裘。",
    "有骏马，",
    "有轻裘。",
    "又思量、建节封侯。",
    "假若金银过北斗。",
    "置下万顷良田，",
    "盖起百尺高楼。",
    "儿孙自有儿孙福，",
    "莫与儿孙作马牛。",
    "贪利禄。",
    "竞虚名，",
    "惹机勾。",
    "岂知身似、水上浮沤。",
    "贪恋气财并酒色，",
    "不肯上、钓鱼舟。",
    "荒尽丹田三顷，",
    "荆棘多稠。",
    "宝藏库、偷了明珠，",
    "铁灯盏、渗漏了清油。",
    "水银迸散难再收。",
    "大丹砂甚日成就。",
    "杀曾叮咛劝，",
    "劝著后，",
    "几曾く。",
    "苦海深，",
    "波浪流。",
    "心闲无事却垂钩。",
    "呜呼锦鳞终不省，",
    "摇头摆尾，",
    "姿纵来来，",
    "往戏波流。",
    "愚迷子，",
    "省贪求。",
    "只为针头上名利。",
    "等闲白了少年头。"
  ],
  "ptype": null,
  "poetName": "王哲",
  "poetId": "f09e2614333d41a48c6b2956bf85e38e",
  "form": "词",
  "tags": [
    "08.元代",
    "王哲",
    ""
  ]
}