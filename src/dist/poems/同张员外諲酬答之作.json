{
  "_id": "01ac1106cc79489a8a9811bc92997a17",
  "name": "同张员外諲酬答之作",
  "contents": [
    "洛中高士日沉冥，",
    "手自灌园方带经。",
    "王湛床头见周易，",
    "长康传里好丹青。",
    "鹖冠葛屦无名位，",
    "博弈赋诗聊遣意。",
    "清言只到卫家儿，",
    "用笔能夸钟太尉。",
    "东篱二月种兰荪，",
    "穷巷人稀鸟雀喧。",
    "闻道郎官问生事，",
    "肯令鬓发老柴门。"
  ],
  "ptype": null,
  "poetName": "李颀",
  "poetId": "fd708259acd8450f9a79289397127c98",
  "form": "未知",
  "tags": [
    "06.唐代",
    "李颀",
    ""
  ]
}