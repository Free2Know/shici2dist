{
  "_id": "7d01cf601af14b55a38189aed38fbc25",
  "name": "虢州献杨抑卿二首",
  "contents": [
    "盖世英华更有谁，",
    "赋成传写遍坤维。",
    "名科累中求贤日，",
    "苦节高标守郡时。",
    "楼上叫云秋鼓角，",
    "林间宿鹤夜旌旗。",
    "征归诏下应非久，",
    "德望人情在凤池。",
    "碧山曾共惜分阴，",
    "暗学相如赋上林。",
    "到此敢逾千里恨，",
    "归家且遂十年心。",
    "疏愚只怯膺门险，",
    "浅薄争窥孔室深。",
    "一顾傥怜持苦节，",
    "更令何处问升沉。"
  ],
  "ptype": null,
  "poetName": "姚鹄",
  "poetId": "18323db5413847c6a7edfd50d7fe64ee",
  "form": "未知",
  "tags": [
    "06.唐代",
    "姚鹄",
    ""
  ]
}