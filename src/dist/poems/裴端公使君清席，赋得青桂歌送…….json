{
  "_id": "65a6812203054d658faa3a6da5728f91",
  "name": "裴端公使君清席，赋得青桂歌送……",
  "contents": [
    "昔年攀桂为留人，",
    "今朝攀桂送归客。",
    "秋风桃李摇落尽，",
    "为君青青伴松柏。",
    "谢公南楼送客还，",
    "高歌桂树凌寒山。",
    "应怜独秀空林上，",
    "空赏敷华积雪间。",
    "昨夜一枝生在月，",
    "婵娟可望不可折。",
    "若为天上堪赠行，",
    "徒使亭亭照离别。"
  ],
  "ptype": null,
  "poetName": "皎然",
  "poetId": "9197bb3441534b1fa9d7b62536ec7a2b",
  "form": "未知",
  "tags": [
    "06.唐代",
    "皎然",
    ""
  ]
}