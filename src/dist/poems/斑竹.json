{
  "_id": "3d64218552694ea4b038a86ccde835a7",
  "name": "斑竹",
  "contents": [
    "浓绿疏茎绕湘水，",
    "春风抽出蛟龙尾。",
    "色抱霜花粉黛光，",
    "枝撑蜀锦红霞起。",
    "交戛敲欹无俗声，",
    "满林风曳刀枪横。",
    "殷痕苦雨洗不落，",
    "犹带湘娥泪血腥。",
    "袅娜梢头扫秋月，",
    "影穿林下疑残雪。",
    "我今惭愧子猷心，",
    "解爱此君名不灭。"
  ],
  "ptype": null,
  "poetName": "唐无名氏",
  "poetId": "9ed274b6462c46319c4187799fadb7be",
  "form": "未知",
  "tags": [
    "06.唐代",
    "唐无名氏",
    ""
  ]
}