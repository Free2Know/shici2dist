{
  "_id": "23bdf113d1594cd6af1216962b8a0321",
  "name": "轮台歌奉送封大夫出师西征",
  "contents": [
    "轮台城头夜吹角，",
    "轮台城北旄头落。",
    "羽书昨夜过渠黎，",
    "单于已在金山西。",
    "戍楼西望烟尘黑，",
    "汉兵屯在轮台北。",
    "上将拥旄西出征，",
    "平明吹笛大军行。",
    "四边伐鼓雪海涌，",
    "三军大呼阴山动。",
    "虏塞兵气连云屯，",
    "战场白骨缠草根。",
    "剑河风急雪片阔，",
    "沙口石冻马蹄脱。",
    "亚相勤王甘苦辛，",
    "誓将报主静边尘。",
    "古来青史谁不见，",
    "今见功名胜古人。"
  ],
  "ptype": null,
  "poetName": "岑参",
  "poetId": "b7f498137b6b4b36a5fea97e41566cd9",
  "form": "未知",
  "tags": [
    "06.唐代",
    "岑参",
    ""
  ]
}