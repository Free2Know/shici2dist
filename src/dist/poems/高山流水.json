{
  "_id": "bcf46e58b2ba4f75a1544a795e41e01c",
  "name": "高山流水",
  "contents": [
    "素弦一一起秋风。",
    "写柔情、都在春葱。",
    "徽外断肠声，",
    "霜霄暗落惊鸿。",
    "低颦处、翦绿裁红。",
    "仙郎伴、新制还赓旧曲，",
    "映月帘栊。",
    "似名花并蒂，",
    "日日醉春浓。",
    "吴中。",
    "空传有西子，",
    "应不解、换徵移宫。",
    "兰蕙满襟怀，",
    "唾碧总喷花茸。",
    "後堂深、想费春工。",
    "客愁重、时听蕉寒雨碎，",
    "泪湿琼锺。",
    "恁风流也称，",
    "金屋贮娇慵。"
  ],
  "ptype": null,
  "poetName": "吴文英",
  "poetId": "e6f0f84045bb492da983cb6e52cb9337",
  "form": "词",
  "tags": [
    "07.宋代",
    "吴文英",
    ""
  ]
}