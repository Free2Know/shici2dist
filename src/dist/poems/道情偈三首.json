{
  "_id": "131082cf981245c7bde5f9b5a692351a",
  "name": "道情偈三首",
  "contents": [
    "崆峒老人专一一，",
    "黄梅真叟却无无。",
    "独坐松根石头上，",
    "四溟无限月轮孤。",
    "非色非空非不空，",
    "空中真色不玲珑。",
    "可怜卢大担柴者，",
    "拾得骊珠橐籥中。",
    "优钵罗花万劫春，",
    "频犁田地绝纤尘。",
    "道吾道者相招好，",
    "不是香林采叶人。"
  ],
  "ptype": null,
  "poetName": "贯休",
  "poetId": "2010d2499c414e5c920b044c4657b2cb",
  "form": "未知",
  "tags": [
    "06.唐代",
    "贯休",
    ""
  ]
}