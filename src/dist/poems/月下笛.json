{
  "_id": "0511b7c5183c41d1961d602df5a9b35b",
  "name": "月下笛",
  "contents": [
    "东阁诗悭，",
    "西湖梦残，",
    "好音难托。",
    "香消玉削。",
    "早孤标顿非昨。",
    "阿谁底事频横笛，",
    "不道是、江南摇落。",
    "向空阶闲砌，",
    "天寒日暮，",
    "病鹤轻啄。",
    "情薄。",
    "东风恶。",
    "试快觅飞琼，",
    "共翔寥廓。",
    "冰魂漠漠，",
    "谩怜金谷离索。",
    "有时巧缀双蛾绿，",
    "天做就、宫妆绰约。",
    "待一点脆圆成，",
    "须信和羹问却。"
  ],
  "ptype": null,
  "poetName": "陶宗仪",
  "poetId": "f50519776d44411da0f64f49e0782b41",
  "form": "词",
  "tags": [
    "08.元代",
    "陶宗仪",
    ""
  ]
}