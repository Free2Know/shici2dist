{
  "_id": "a43db76062124f1e9c67431517c1e2e9",
  "name": "不遇咏",
  "contents": [
    "北阙献书寝不报。",
    "南山种田时不登。",
    "百人会中身不预。",
    "五侯门前心不能。",
    "身投河朔饮君酒。",
    "家在茂陵平安否。",
    "且此登山复临水。",
    "莫问春风动杨柳。",
    "今人昨人多自私。",
    "①我心不说君应知。",
    "济人然後拂衣去。",
    "肯作徒尔一男儿。",
    "①笺注本“昨”为“作”。"
  ],
  "ptype": null,
  "poetName": "王维",
  "poetId": "e12c9b62eeb446288168e2a6bec4aa84",
  "form": "未知",
  "tags": [
    "06.唐代",
    "王维",
    ""
  ]
}