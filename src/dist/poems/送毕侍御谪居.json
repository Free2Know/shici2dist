{
  "_id": "7b2056b6d7144714b7168d4279a14bb8",
  "name": "送毕侍御谪居",
  "contents": [
    "崇兰香死玉簪折，",
    "志士吞声甘徇节。",
    "忠荩不为明主知，",
    "悲来莫向时人说，",
    "沧浪之水见心清，",
    "楚客辞天泪满缨。",
    "百鸟喧喧噪一鹗，",
    "上林高枝亦难托。",
    "宁嗟人世弃虞翻，",
    "且喜江山得康乐。",
    "自怜黄绶老婴身，",
    "妻子朝来劝隐沦。",
    "桃花洞里举家去，",
    "此别相思复几春。"
  ],
  "ptype": null,
  "poetName": "钱起",
  "poetId": "e6a098bd92d04eacb341944511285c31",
  "form": "未知",
  "tags": [
    "06.唐代",
    "钱起",
    ""
  ]
}