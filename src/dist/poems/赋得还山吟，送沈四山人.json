{
  "_id": "8c519374f65e4470bbec99644f73b45a",
  "name": "赋得还山吟，送沈四山人",
  "contents": [
    "还山吟，",
    "天高日暮寒山深，",
    "送君还山识君心。",
    "人生老大须恣意，",
    "看君解作一生事，",
    "山间偃仰无不至。",
    "石泉淙淙若风雨，",
    "桂花松子常满地。",
    "卖药囊中应有钱，",
    "还山服药又长年。",
    "白云劝尽杯中物，",
    "明月相随何处眠。",
    "眠时忆问醒时事，",
    "梦魂可以相周旋。"
  ],
  "ptype": null,
  "poetName": "高适",
  "poetId": "6886e425564a4c848b1622506a4a0581",
  "form": "未知",
  "tags": [
    "06.唐代",
    "高适",
    ""
  ]
}