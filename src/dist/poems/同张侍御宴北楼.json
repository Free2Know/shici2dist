{
  "_id": "e727d59bb4ac41389a485e61cf1d598e",
  "name": "同张侍御宴北楼",
  "contents": [
    "今之太守古诸侯，",
    "出入双旌垂七旒。",
    "朝览干戈时听讼，",
    "暮延宾客复登楼。",
    "西山漠漠崦嵫色，",
    "北渚沉沉江汉流。",
    "良宵清净方高会，",
    "绣服光辉联皂盖。",
    "鱼龙恍惚阶墀下，",
    "云雾杳冥窗户外。",
    "水灵慷慨行泣珠，",
    "游女飘飖思解佩。",
    "苍苍低月半遥城，",
    "落落疏星满太清。",
    "不分开襟悲楚奏，",
    "愿言吹笛退胡兵。",
    "轩后青丘埋猰貐，",
    "周王白羽扫欃枪。",
    "期君武节朝龙阙，",
    "余亦翱翔归玉京。",
    "第一百三十九卷"
  ],
  "ptype": null,
  "poetName": "储光羲",
  "poetId": "712029dd3bc1406289c07a4ed5187a8a",
  "form": "未知",
  "tags": [
    "06.唐代",
    "储光羲",
    ""
  ]
}