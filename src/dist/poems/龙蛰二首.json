{
  "_id": "3842f2409356480788d1c1d693e0fd9b",
  "name": "龙蛰二首",
  "contents": [
    "龙蛰蛇蟠却待伸，",
    "和光何惜且同尘。",
    "伍员岂是吹箫者，",
    "冀缺非同执耒人。",
    "神剑触星当变化，",
    "良金成器在陶钧。",
    "穰侯休忌关东客，",
    "张禄先生竟相秦。",
    "休说雄才间代生，",
    "到头难与运相争。",
    "时通有诏征枚乘，",
    "世乱无人荐祢衡。",
    "逐日莫矜驽马步，",
    "司晨谁要牝鸡鸣。",
    "中林且作烟霞侣，",
    "尘满关河未可行。"
  ],
  "ptype": null,
  "poetName": "徐夤",
  "poetId": "82d28c4660ba41729e89cf6f5759f3f8",
  "form": "未知",
  "tags": [
    "06.唐代",
    "徐夤",
    ""
  ]
}