{
  "_id": "60379a200e194e5cae01d732a9b46ce5",
  "name": "村舍二首",
  "contents": [
    "自翦青莎织雨衣，",
    "南峰烟火是柴扉。",
    "莱妻早报蒸藜熟，",
    "童子遥迎种豆归。",
    "鱼下碧潭当镜跃，",
    "鸟还青嶂拂屏飞。",
    "花时未免人来往，",
    "欲买严光旧钓矶。",
    "尚平多累自归难，",
    "一日身闲一日安。",
    "山径晓云收猎网，",
    "水门凉月挂鱼竿。",
    "花间酒气春风暖，",
    "竹里棋声暮雨寒。",
    "三顷水田秋更熟，",
    "北窗谁拂旧尘冠。"
  ],
  "ptype": null,
  "poetName": "许浑",
  "poetId": "fec65c0dd6484000837ecf7a1f995f70",
  "form": "未知",
  "tags": [
    "06.唐代",
    "许浑",
    ""
  ]
}