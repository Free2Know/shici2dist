{
  "_id": "6e1a47d7d18647de93bd4af79361f177",
  "name": "宋二首",
  "contents": [
    "天爵休将儋石论，",
    "一身恭俭万邦尊。",
    "赌将金带惊寰海，",
    "留得耕衣诫子孙。",
    "缔构不应饶汉祖，",
    "奸雄何足数王敦。",
    "草中求活非吾事，",
    "岂啻横身向庙门。",
    "百万人甘一掷输，",
    "玄穹惟与道相符。",
    "岂知紫殿新天子，",
    "只是丹徒旧啬夫。",
    "五色龙章身早见，",
    "六终鸿业数难逾。",
    "三年未得分明梦，",
    "却为兰陵起霸图。"
  ],
  "ptype": null,
  "poetName": "徐夤",
  "poetId": "82d28c4660ba41729e89cf6f5759f3f8",
  "form": "未知",
  "tags": [
    "06.唐代",
    "徐夤",
    ""
  ]
}