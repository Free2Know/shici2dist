{
  "_id": "91d2638ab2bb4c3d8d9eebd6c13bd1da",
  "name": "杂曲歌辞·夜寒吟",
  "contents": [
    "九衢金吾夜行行，",
    "上宫玉漏遥分明。",
    "霜飙乘阴扫地起，",
    "旅鸿迷雪绕枕声，",
    "远人归梦既不成。",
    "留家惜夜欢心发，",
    "罗幕画堂深皎洁。",
    "兰烟对酒客几人，",
    "兽火扬光二三月。",
    "细腰楚姬丝竹间，",
    "白苎长袖歌闲闲，",
    "岂识苦寒损朱颜。"
  ],
  "ptype": null,
  "poetName": "鲍溶",
  "poetId": "f56f28362c1a41cda98a75ae87c46c05",
  "form": "未知",
  "tags": [
    "06.唐代",
    "鲍溶",
    ""
  ]
}