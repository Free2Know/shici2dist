{
  "_id": "c5978a0d8bbe418f8d35b109a4882cde",
  "name": "弹棋歌",
  "contents": [
    "园天方地局，",
    "二十四气子。",
    "刘生绝艺难对曹，",
    "客为歌其能，",
    "请从中央起。",
    "中央转斗破欲阑，",
    "零落势背谁能弹。",
    "此中举一得六七，",
    "旋风忽散霹雳疾。",
    "履机乘变安可当，",
    "置之死地翻取强。",
    "不见短兵反掌收已尽，",
    "唯有猛士守四方。",
    "四方又何难，",
    "横击且缘边。",
    "岂如昆明与碣石，",
    "一箭飞中隔远天。",
    "神安志惬动十全，",
    "满堂惊视谁得然。",
    "第一百九十五卷"
  ],
  "ptype": null,
  "poetName": "韦应物",
  "poetId": "fc5761b2be4b45dcb0e86f614ea88a96",
  "form": "未知",
  "tags": [
    "06.唐代",
    "韦应物",
    ""
  ]
}