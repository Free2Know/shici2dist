{
  "_id": "60a0179e676b42d0aeb0e9459a2d960b",
  "name": "赏松菊",
  "contents": [
    "凉飙应律惊潮韵，",
    "晓对彩蟾如水。",
    "庆霄占梦月，",
    "已祥开天地。",
    "圣主中兴大业，",
    "二南化、恭勤辅翊。",
    "抚宫闱，",
    "看仪型，",
    "海宇尽成和气。",
    "禁掖西瑶宴席。",
    "泛天风、响钧韶空外。",
    "贵是至尊母，",
    "极人间崇贵。",
    "缓引长生丽曲，",
    "翠林正、香传瑞桂。",
    "向灵华，",
    "奉光尧，",
    "同万万岁。"
  ],
  "ptype": null,
  "poetName": "曹勋",
  "poetId": "3893a44d0ff24cffb4825028d7d19372",
  "form": "未知",
  "tags": [
    "07.宋代",
    "曹勋",
    ""
  ]
}