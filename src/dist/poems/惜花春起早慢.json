{
  "_id": "5b817221092c421c8012be050e1c4260",
  "name": "惜花春起早慢",
  "contents": [
    "向春来，",
    "睹林园，",
    "绣出满槛鲜萼。",
    "流莺海棠枝上弄舌，",
    "紫燕飞绕池阁。",
    "三眠细柳，",
    "垂万条、罗带柔弱。",
    "为思量，",
    "昨夜去看花，",
    "犹自斑驳。",
    "须拌尽日樽前，",
    "当媚景良辰，",
    "且恁欢谑。",
    "更阑夜深秉烛，",
    "对花酌、莫辜轻喏。",
    "邻鸡唱晓，",
    "惊觉来、连忙梳掠。",
    "向西园、惜群葩，",
    "恐怕狂风吹落。"
  ],
  "ptype": null,
  "poetName": "宋无名氏",
  "poetId": "865eaa3d8cd842fc9b7d7825a3b3cfa9",
  "form": "词",
  "tags": [
    "07.宋代",
    "宋无名氏",
    ""
  ]
}