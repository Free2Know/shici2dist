{
  "_id": "ca5d79d2f35440a986edc9efb6d9de0d",
  "name": "家园三绝",
  "contents": [
    "沧浪峡水子陵滩，",
    "路远江深欲去难。",
    "何似家池通小院，",
    "卧房阶下插鱼竿？",
    "篱下先生时得醉，",
    "瓮间吏部暂偷闲。",
    "何如家酝双鱼(木盍)，",
    "雪夜花时长在前？",
    "鸳鸯怕捉竟难亲，",
    "鹦鹉虽笼不着人。",
    "何似家禽双白鹤，",
    "闲行一步亦随身？"
  ],
  "ptype": null,
  "poetName": "白居易",
  "poetId": "4b47c82f564748dcb909526665b648f9",
  "form": "未知",
  "tags": [
    "06.唐代",
    "白居易",
    ""
  ]
}