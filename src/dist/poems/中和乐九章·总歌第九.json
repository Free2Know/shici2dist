{
  "_id": "83147c75c9ac44d18e563bbd58fc5f01",
  "name": "中和乐九章·总歌第九",
  "contents": [
    "明明天子兮圣德扬，",
    "穆穆皇后兮阴化康。",
    "登若木兮坐明堂，",
    "池濛汜兮家扶桑。",
    "武化偃兮文化昌，",
    "礼乐昭兮股肱良。",
    "君臣已定兮君永无疆，",
    "颜子更生兮徒皇皇。",
    "若有人兮天一方，",
    "忠为衣兮信为裳。",
    "餐白玉兮饮琼芳，",
    "心思荃兮路阻长。"
  ],
  "ptype": null,
  "poetName": "卢照邻",
  "poetId": "9cb9fed3489943a0993ac6f556195fb8",
  "form": "未知",
  "tags": [
    "06.唐代",
    "卢照邻",
    ""
  ]
}