{
  "_id": "6ba1c70f07c94818b9384eb855902b3d",
  "name": "燕山亭·北行见杏花",
  "contents": [
    "裁剪冰绡，",
    "轻叠数重，",
    "淡着燕脂匀注。",
    "新样靓妆，",
    "艳溢香融，",
    "羞杀蕊珠宫女。",
    "易得凋零，",
    "更多少、无情风雨。",
    "愁苦，",
    "问院落凄凉，",
    "几番春暮？",
    "凭寄离恨重重，",
    "者双燕，",
    "何曾会人言语。",
    "天遥地远，",
    "万水千山，",
    "知他故宫何处。",
    "怎不思量，",
    "除梦里、有时曾去。",
    "无据，",
    "和梦也新来不做。"
  ],
  "ptype": null,
  "poetName": "赵佶",
  "poetId": "6d3b4abb006f458db041e0b0d250f47f",
  "form": "词",
  "tags": [
    "07.宋代",
    "赵佶",
    ""
  ]
}