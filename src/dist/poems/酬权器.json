{
  "_id": "7ebca0dac2ca4a18bd01977ba6c6363f",
  "name": "酬权器",
  "contents": [
    "南望江南满山雪，",
    "此情惆怅将谁说。",
    "徒随群吏不曾闲，",
    "顾与诸生为久别。",
    "闻君静坐转耽书，",
    "种树葺茅还旧居。",
    "终日白云应自足，",
    "明年芳草又何如。",
    "人生有怀若不展，",
    "出入公门犹未免。",
    "回舟朝夕待春风，",
    "先报华阳洞深浅。"
  ],
  "ptype": null,
  "poetName": "皇甫冉",
  "poetId": "bc4446a8d5594756be20f1ff356e27ab",
  "form": "未知",
  "tags": [
    "06.唐代",
    "皇甫冉",
    ""
  ]
}