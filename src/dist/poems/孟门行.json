{
  "_id": "6aceb8a86ca54b75ab1141ec95bb9d9c",
  "name": "孟门行",
  "contents": [
    "黄雀衔黄花，",
    "翩翩傍檐隙。",
    "本拟报君恩，",
    "如何反弹射。",
    "金罍美酒满座春，",
    "平原爱才多众宾。",
    "满堂尽是忠义士，",
    "何意得有谗谀人。",
    "谀言反覆那可道，",
    "能令君心不自保。",
    "北园新栽桃李枝，",
    "根株未固何转移。",
    "成阴结实君自取，",
    "若问傍人那得知。"
  ],
  "ptype": null,
  "poetName": "崔颢",
  "poetId": "573ef50972c4437a87b7a2626df44211",
  "form": "未知",
  "tags": [
    "06.唐代",
    "崔颢",
    ""
  ]
}