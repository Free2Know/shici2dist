{
  "_id": "1e8e0fdf03844ed19b00c7aa6549f735",
  "name": "七夕曲",
  "contents": [
    "河边独自看星宿，",
    "夜织天丝难接续。",
    "抛梭振镊动明珰，",
    "为有秋期眠不足。",
    "遥愁今夜河水隔，",
    "龙驾车辕鹊填石。",
    "流苏翠帐星渚间，",
    "环珮无声灯寂寂。",
    "两情缠绵忽如故。",
    "复畏秋风生晓路。",
    "幸回郎意且斯须，",
    "一年中别今始初。",
    "明星未出少停车。"
  ],
  "ptype": null,
  "poetName": "王建",
  "poetId": "e7908ed42dc84e5a98e44132daf727fa",
  "form": "未知",
  "tags": [
    "06.唐代",
    "王建",
    ""
  ]
}