{
  "_id": "98f4a28808db427aa5088ef0a5eeffec",
  "name": "送敏中新授户部员外郎西归",
  "contents": [
    "千里归程三伏天，",
    "官新身健马翩翩。",
    "行冲赤日加餐饭，",
    "上到青云稳着鞭。",
    "长庆老郎唯我在，",
    "客曹故事望君传。",
    "前鸿后雁行难续，",
    "相去迢迢二十年。",
    "[长庆初予为主客郎中、知制诰，",
    "迁中书舍人，",
    "去今二十一年也。",
    "]"
  ],
  "ptype": null,
  "poetName": "白居易",
  "poetId": "4b47c82f564748dcb909526665b648f9",
  "form": "未知",
  "tags": [
    "06.唐代",
    "白居易",
    ""
  ]
}