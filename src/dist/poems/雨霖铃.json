{
  "_id": "7613efe099ed4d7587caea0348df8444",
  "name": "雨霖铃",
  "contents": [
    "清晨凝伫。",
    "见风云济，",
    "及作时雨。",
    "阴阳协顺空中，",
    "为甘露、山泽敷布。",
    "点点如膏利益，",
    "洗灭妖氛，",
    "四海澄素。",
    "造化天地神功，",
    "扰扰浮生几人悟。",
    "乾坤美泽恩沾溥。",
    "胜娑婆、此价应难买。",
    "滋生万物荣苏，",
    "增瑞庆、兆民歌舞。",
    "五谷丰登，",
    "庶事康宁，",
    "遐迩安固。",
    "感上下和睦无为，",
    "敬礼玄元祖。"
  ],
  "ptype": null,
  "poetName": "长筌子",
  "poetId": "7b462cf13b024c82bb4abfc05dc654a3",
  "form": "词",
  "tags": [
    "08.元代",
    "长筌子",
    ""
  ]
}