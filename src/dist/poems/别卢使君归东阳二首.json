{
  "_id": "b2999f5ace7f44d1a9b3635cb6721909",
  "name": "别卢使君归东阳二首",
  "contents": [
    "雨气濛濛草满庭，",
    "式微吟剧更谁听。",
    "诗逢匠化唯贪住，",
    "日觉恩深不易铭。",
    "心苦只应消鬓黑，",
    "梦游频入倚天青。",
    "从兹还似归回首，",
    "唯祝台星与福星。",
    "家在严陵钓渚旁，",
    "细涟嘉树拂窗凉。",
    "难医林薮烟霞癖，",
    "又出芝兰父母乡。",
    "孤帆好风千里暖，",
    "深花黄鸟一声长。",
    "终期金鼎调羹日，",
    "再近尼丘日月光。"
  ],
  "ptype": null,
  "poetName": "贯休",
  "poetId": "2010d2499c414e5c920b044c4657b2cb",
  "form": "未知",
  "tags": [
    "06.唐代",
    "贯休",
    ""
  ]
}