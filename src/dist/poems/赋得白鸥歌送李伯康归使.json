{
  "_id": "c308aff18819412dad4b121ba4615561",
  "name": "赋得白鸥歌送李伯康归使",
  "contents": [
    "积水深源，",
    "白鸥翻翻。",
    "倒影光素，",
    "于潭之间。",
    "衔鱼鱼落乱惊鸣，",
    "争扑莲丛莲叶倾。",
    "尔不见波中鸥鸟闲无营，",
    "何必汲汲劳其生。",
    "柳花冥濛大堤口，",
    "悠扬相和乍无有。",
    "轻随去浪杳不分，",
    "细舞清风亦何有。",
    "似君换得白鹅时，",
    "独凭阑干雪满池。",
    "今日还同看鸥鸟，",
    "如何羽翮复参差。",
    "复参差，",
    "海涛澜漫何由期。"
  ],
  "ptype": null,
  "poetName": "卢纶",
  "poetId": "09e76d59fcae4ddf9470203726e4e00f",
  "form": "未知",
  "tags": [
    "06.唐代",
    "卢纶",
    ""
  ]
}