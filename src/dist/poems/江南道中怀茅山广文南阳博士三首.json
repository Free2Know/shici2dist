{
  "_id": "02f6b1c0715a4865b74b4e34042221f0",
  "name": "江南道中怀茅山广文南阳博士三首",
  "contents": [
    "寒岚依约认华阳，",
    "遥想高人卧草堂。",
    "半日始斋青饣迅饭，",
    "移时空印白檀香。",
    "鹤雏入夜归云屋，",
    "乳管逢春落石床。",
    "谁道夫君无伴侣，",
    "不离窗下见羲皇。",
    "住在华阳第八天，",
    "望君唯欲结良缘。",
    "堂扃洞里千秋燕，",
    "厨盖岩根数斗泉。",
    "坛上古松疑度世，",
    "观中幽鸟恐成仙。",
    "不知何事迎新岁，",
    "乌纳裘中一觉眠。",
    "五色香烟惹内文，",
    "石饴初熟酒初醺。",
    "将开丹灶那防鹤，",
    "欲算棋图却望云。",
    "海气平生当洞见，",
    "瀑冰初坼隔山闻。",
    "如何世外无交者，",
    "一卧金坛只有君。"
  ],
  "ptype": null,
  "poetName": "皮日休",
  "poetId": "672473573d2f40389db7a950bf5a8148",
  "form": "未知",
  "tags": [
    "06.唐代",
    "皮日休",
    ""
  ]
}