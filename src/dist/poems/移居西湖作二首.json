{
  "_id": "cda7165ca08e46ebab9af9cd81f124f8",
  "name": "移居西湖作二首",
  "contents": [
    "火云阳焰欲烧空，",
    "小槛幽窗想旧峰。",
    "白汗此时流枕簟，",
    "清风何处动杉松。",
    "残更正好眠凉月，",
    "远寺俄闻报晓钟。",
    "只待秋声涤心地，",
    "衲衣新洗健形容。",
    "官园树影昼阴阴，",
    "咫尺清凉莫浣心。",
    "桃李别教人主掌，",
    "烟花不称我追寻。",
    "蜩螗晚噪风枝稳，",
    "翡翠闲眠宿处深。",
    "争似出尘地行止，",
    "东林苔径入西林。"
  ],
  "ptype": null,
  "poetName": "齐己",
  "poetId": "d9aee30d8768477493378453904a05f3",
  "form": "未知",
  "tags": [
    "06.唐代",
    "齐己",
    ""
  ]
}