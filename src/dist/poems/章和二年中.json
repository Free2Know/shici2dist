{
  "_id": "5f58affac54f47a091ed474270321a45",
  "name": "章和二年中",
  "contents": [
    "云萧索，",
    "田风拂拂，",
    "麦芒如彗黍如粟。",
    "关中父老百领襦，",
    "关东吏人乏诟租。",
    "健犊春耕土膏黑，",
    "菖蒲丛丛沿水脉。",
    "殷勤为我下田租，",
    "百钱携偿丝桐客。",
    "游春漫光坞花白，",
    "野林散香神降席。",
    "拜神得寿献天子，",
    "七星贯断嫦娥死。"
  ],
  "ptype": null,
  "poetName": "李贺",
  "poetId": "cd247d8e8f974620a738b26e2464470c",
  "form": "未知",
  "tags": [
    "06.唐代",
    "李贺",
    ""
  ]
}