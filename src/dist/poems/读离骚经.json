{
  "_id": "48d5c08026ba45f086c72e7798b12815",
  "name": "读离骚经",
  "contents": [
    "湘江滨，",
    "湘江滨，",
    "兰红芷白波如银，",
    "终须一去呼湘君。",
    "问湘神，",
    "云中君，",
    "不知何以交灵均。",
    "我恐湘江之鱼兮，",
    "死后尽为人。",
    "曾食灵均之肉兮，",
    "个个为忠臣。",
    "又想灵均之骨兮终不曲。",
    "千年波底色如玉，",
    "谁能入水少取得，",
    "香沐函题贡上国。",
    "贡上国，",
    "即全胜和璞悬璃，",
    "垂棘结绿。"
  ],
  "ptype": null,
  "poetName": "贯休",
  "poetId": "2010d2499c414e5c920b044c4657b2cb",
  "form": "未知",
  "tags": [
    "06.唐代",
    "贯休",
    ""
  ]
}