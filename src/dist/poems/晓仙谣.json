{
  "_id": "a2d2f733a2814f088e57ed28b75a8c14",
  "name": "晓仙谣",
  "contents": [
    "玉妃唤月归海宫，",
    "月色澹白涵春空。",
    "银河欲转星靥靥，",
    "碧浪叠山埋早红。",
    "宫花有露如新泪，",
    "小苑丛丛入寒翠。",
    "绮阁空传唱漏声，",
    "网轩未辨凌云字。",
    "遥遥珠帐连湘烟，",
    "鹤扇如霜金骨仙。",
    "碧箫曲尽彩霞动，",
    "下视九州皆悄然。",
    "秦王女骑红尾凤，",
    "半空回首晨鸡弄。",
    "雾盖狂尘亿兆家，",
    "世人犹作牵情梦。"
  ],
  "ptype": null,
  "poetName": "温庭筠",
  "poetId": "015a1e3cd5a24487bb110e4ce41db634",
  "form": "未知",
  "tags": [
    "06.唐代",
    "温庭筠",
    ""
  ]
}