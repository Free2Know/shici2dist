{
  "_id": "b89fa83c7aa14ad59b10149236dcc20d",
  "name": "与李司直令从荻塘联句",
  "contents": [
    "画舸悠悠荻塘路，",
    "真僧与我相随去。",
    "--李令从寒花似菊不知名，",
    "霜叶如枫是何树。",
    "--李令从倦客经秋夜共归，",
    "情多语尽明相顾。",
    "--皎然遥城候骑来仍少，",
    "傍岭哀猿发无数。",
    "--皎然心闲清净得禅寂，",
    "兴逸纵横问章句。",
    "--李令从虫声切切草间悲，",
    "萤影纷纷月前度。",
    "--李令从撩乱云峰好赋诗，",
    "婵娟水月堪为喻。",
    "--皎然与君出处本不同，",
    "从此还依旧山住。",
    "--皎然"
  ],
  "ptype": null,
  "poetName": "皎然",
  "poetId": "9197bb3441534b1fa9d7b62536ec7a2b",
  "form": "未知",
  "tags": [
    "06.唐代",
    "皎然",
    ""
  ]
}