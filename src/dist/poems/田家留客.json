{
  "_id": "f4b8f6c37c7949d6ab18419c99ea90d3",
  "name": "田家留客",
  "contents": [
    "人家少能留我屋，",
    "客有新浆马有粟。",
    "远行僮仆应苦饥，",
    "新妇厨中炊欲熟。",
    "不嫌田家破门户，",
    "蚕房新泥无风土。",
    "行人但饮莫畏贫。",
    "明府上来何苦辛。",
    "丁宁回语屋中妻，",
    "有客勿令儿夜啼。",
    "双冢直西有县路，",
    "我教丁男送君去。"
  ],
  "ptype": null,
  "poetName": "王建",
  "poetId": "e7908ed42dc84e5a98e44132daf727fa",
  "form": "未知",
  "tags": [
    "06.唐代",
    "王建",
    ""
  ]
}