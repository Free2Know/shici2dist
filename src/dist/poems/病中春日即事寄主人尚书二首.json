{
  "_id": "b76d12eb86e24fbfbd040713cab4291a",
  "name": "病中春日即事寄主人尚书二首",
  "contents": [
    "身比秋荷觉渐枯，",
    "致君经国堕前图。",
    "层冰照日犹能暖，",
    "病骨逢春却未苏。",
    "镜里白须撏又长，",
    "枝头黄鸟静还呼。",
    "庾楼恩化通神圣，",
    "何计能教掷得卢。",
    "风拍衰肌久未蠲，",
    "破窗频见月团圆。",
    "更无旧日同人问，",
    "只有多情太守怜。",
    "腊内送将三折股，",
    "岁阴分与五铢钱。",
    "玄穹若假年龄在，",
    "愿捧铜盘为国贤。"
  ],
  "ptype": null,
  "poetName": "徐夤",
  "poetId": "82d28c4660ba41729e89cf6f5759f3f8",
  "form": "未知",
  "tags": [
    "06.唐代",
    "徐夤",
    ""
  ]
}