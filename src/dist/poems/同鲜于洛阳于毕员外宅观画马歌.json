{
  "_id": "1594f415da1d4bf6bb5bf7ee64687e7d",
  "name": "同鲜于洛阳于毕员外宅观画马歌",
  "contents": [
    "知君爱鸣琴，",
    "仍好千里马。",
    "永日恒思单父中，",
    "有时心到宛城下。",
    "遇客丹青天下才，",
    "白生胡雏控龙媒。",
    "主人娱宾画障开，",
    "只言骐骥西极来。",
    "半壁走参走覃势不住，",
    "满堂风飘飒然度。",
    "家僮愕视欲先鞭，",
    "枥马惊嘶还屡顾。",
    "始知物妙皆可怜，",
    "燕昭市骏岂徒然。",
    "纵令剪拂无所用，",
    "犹胜驽骀在眼前。"
  ],
  "ptype": null,
  "poetName": "高适",
  "poetId": "6886e425564a4c848b1622506a4a0581",
  "form": "未知",
  "tags": [
    "06.唐代",
    "高适",
    ""
  ]
}