{
  "_id": "be742a0cbbeb4ebabbd8e7603fd8856d",
  "name": "江寺春残寄幕中知己二首",
  "contents": [
    "谁遣西来负岳云，",
    "自由归去竟何因。",
    "山龛薜荔应残雪，",
    "江寺玫瑰又度春。",
    "早岁便师无学士，",
    "临年却作有为人。",
    "何妨夜醮时相忆，",
    "伴醉佯狂笑老身。",
    "社莲惭与幕莲同，",
    "岳寺萧条俭府雄。",
    "冷淡独开香火里，",
    "殷妍行列绮罗中。",
    "秋加玉露何伤白，",
    "夜醉金缸不那红。",
    "闲忆遗民此心地，",
    "一般无染喻真空。"
  ],
  "ptype": null,
  "poetName": "齐己",
  "poetId": "d9aee30d8768477493378453904a05f3",
  "form": "未知",
  "tags": [
    "06.唐代",
    "齐己",
    ""
  ]
}