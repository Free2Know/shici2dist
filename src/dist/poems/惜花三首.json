{
  "_id": "da623e5b87634196b318ba3b7d721c67",
  "name": "惜花三首",
  "contents": [
    "千枝万枝占春开，",
    "彤霞著地红成堆。",
    "一窖闲愁驱不去，",
    "殷勤对尔酌金杯。",
    "老鸦拍翼盘空疾，",
    "准拟浮生如瞬息。",
    "阿母蟠桃香未齐，",
    "汉皇骨葬秋山碧。",
    "朝开暮落煎人老，",
    "无人为报东君道。",
    "留取秾红伴醉吟，",
    "莫教少女来吹扫。"
  ],
  "ptype": null,
  "poetName": "张碧",
  "poetId": "da4a9e2b2d9a4e51add62a02f7556965",
  "form": "未知",
  "tags": [
    "06.唐代",
    "张碧",
    ""
  ]
}