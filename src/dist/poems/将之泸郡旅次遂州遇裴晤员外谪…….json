{
  "_id": "affe34c24012474ea5a2c1cf07b5015b",
  "name": "将之泸郡旅次遂州遇裴晤员外谪……",
  "contents": [
    "谁解登高问上玄，",
    "谪仙何事谪诗仙，",
    "云遮列宿离华省，",
    "树荫澄江入野船。",
    "黄鸟晚啼愁瘴雨，",
    "青梅早落中蛮烟。",
    "不知几首南行曲，",
    "留与巴儿万古传。",
    "昔年共照松溪影，",
    "松折溪荒僧已无。",
    "今日重思锦城事，",
    "雪销花谢梦何殊。",
    "乱离未定身俱老，",
    "骚雅全休道甚孤。",
    "我拜师门更南去，",
    "荔枝春熟向渝泸。"
  ],
  "ptype": null,
  "poetName": "郑谷",
  "poetId": "8f43db35f49d4c51bd1e9704dd65363c",
  "form": "未知",
  "tags": [
    "06.唐代",
    "郑谷",
    ""
  ]
}