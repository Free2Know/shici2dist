{
  "_id": "c8c2a1bed1d34614a7abcadd0eae2c21",
  "name": "飞龙宴",
  "contents": [
    "炎炎暑气时，",
    "流光闪烁，",
    "闲扃深院。",
    "水阁凉亭，",
    "半开帘幕遥观。",
    "灼灼榴花吐艳。",
    "细雨洒、小荷香浅。",
    "树影竹影，",
    "清凉潇洒，",
    "枕簟摇纨扇。",
    "堪叹浮世忙如箭。",
    "对良辰欢乐，",
    "莫辞频劝。",
    "遇酒逢歌，",
    "恣情遂意迷恋。",
    "须信人生聚散。",
    "奈区区、利牵名绊。",
    "少年未倦。",
    "良天皓月金尊满。"
  ],
  "ptype": null,
  "poetName": "苏小娘",
  "poetId": "1d4309ad4d5243309cf417db229d6544",
  "form": "未知",
  "tags": [
    "07.宋代",
    "苏小娘",
    ""
  ]
}