{
  "_id": "0d30ff0bca41417e9714d5c2d05f7404",
  "name": "烧香曲",
  "contents": [
    "钿云蟠蟠牙比鱼，",
    "孔雀翅尾蛟龙须。",
    "漳宫旧样博山炉，",
    "楚娇捧笑开芙蕖。",
    "八蚕茧绵小分炷，",
    "兽焰微红隔云母。",
    "白天月泽寒未冰，",
    "金虎含秋向东吐。",
    "玉佩呵光铜照昏，",
    "帘波日暮冲斜门。",
    "西来欲上茂陵树，",
    "柏梁已失栽桃魂。",
    "露庭月井大红气，",
    "轻衫薄细当君意。",
    "蜀殿琼人伴夜深，",
    "金銮不问残灯事。",
    "何当巧吹君怀度，",
    "襟灰为土填清露。"
  ],
  "ptype": null,
  "poetName": "李商隐",
  "poetId": "1c1222ee1bc9466f96b5fa0cb769c5c7",
  "form": "未知",
  "tags": [
    "06.唐代",
    "李商隐",
    ""
  ]
}