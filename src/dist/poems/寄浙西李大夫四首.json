{
  "_id": "a49291a52fb44b42ac44ae33429a05f3",
  "name": "寄浙西李大夫四首",
  "contents": [
    "柳眼梅心渐欲春，",
    "白头西望忆何人。",
    "金陵太守曾相伴，",
    "共蹋银台一路尘。",
    "蕊珠深处少人知，",
    "网索西临太液池。",
    "浴殿晓闻天语后，",
    "步廊骑马笑相随。",
    "禁林同直话交情，",
    "无夜无曾不到明。",
    "最忆西楼人静夜，",
    "玉晨钟磬两三声。",
    "由来鹏化便图南，",
    "浙右虽雄我未甘。",
    "早渡西江好归去，",
    "莫抛舟楫滞春潭。"
  ],
  "ptype": null,
  "poetName": "元稹",
  "poetId": "9863285b1f514da9a74432fd80c442aa",
  "form": "未知",
  "tags": [
    "06.唐代",
    "元稹",
    ""
  ]
}