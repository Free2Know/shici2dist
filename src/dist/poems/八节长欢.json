{
  "_id": "254d158307c44b519bbcb0d1b2c685e8",
  "name": "八节长欢",
  "contents": [
    "泽国秋深。",
    "绣楹天近，",
    "坐久魂清。",
    "溪山绕尊酒，",
    "云雾浥衣襟。",
    "馀霞孤雁送愁眼，",
    "寄寒闺、一点离心。",
    "杜老两峰秀处，",
    "短发疏巾。",
    "佳人为折寒英。",
    "罗袖湿、真珠露冷钿金。",
    "幽艳为谁妍，",
    "东篱下、却教醉倒渊明。",
    "君但饮，",
    "莫觑他、落日芜城。",
    "从教夜、龙山清月，",
    "端的便解留人。"
  ],
  "ptype": null,
  "poetName": "毛滂",
  "poetId": "8b199d7bfaac4901bcfb800bf7495f89",
  "form": "未知",
  "tags": [
    "07.宋代",
    "毛滂",
    ""
  ]
}