{
  "_id": "17e3642c6ea0419dba0c27f888d138d2",
  "name": "湘弦曲",
  "contents": [
    "楚云铮铮戛秋露，",
    "巫云峡雨飞朝暮。",
    "古磬高敲百尺楼，",
    "孤猿夜哭千丈树。",
    "云轩碾火声珑珑，",
    "连山卷尽长江空。",
    "莺啼寂寞花枝雨，",
    "鬼啸荒郊松柏风。",
    "满堂怨咽悲相续，",
    "苦调中含古离曲。",
    "繁弦响绝楚魂遥，",
    "湘江水碧湘山绿。"
  ],
  "ptype": null,
  "poetName": "庄南杰",
  "poetId": "d2e3de5a57464e6a9a8a90cb8f275480",
  "form": "未知",
  "tags": [
    "06.唐代",
    "庄南杰",
    ""
  ]
}