{
  "_id": "4e7b5bb7b2704711b6929956c36945f2",
  "name": "丰陵行",
  "contents": [
    "羽卫煌煌一百里，",
    "晓出都门葬天子。",
    "群臣杂沓驰后先，",
    "宫官穰穰来不已。",
    "是时新秋七初，",
    "金神按节炎气除。",
    "清风飘飘轻雨洒，",
    "偃蹇旗旆卷以舒。",
    "逾梁下坂笳鼓咽，",
    "嵽嵲遂走玄宫闾。",
    "哭声訇天百鸟噪，",
    "幽坎昼闭空灵舆。",
    "皇帝孝心深且远，",
    "资送礼备无赢馀。",
    "设官置卫锁嫔妓，",
    "供养朝夕象平居。",
    "臣闻神道尚清净，",
    "三代旧制存诸书。",
    "墓藏庙祭不可乱，",
    "欲言非职知何如。"
  ],
  "ptype": null,
  "poetName": "韩愈",
  "poetId": "e6fc50c7c0634272aeeddc7f8bc43230",
  "form": "未知",
  "tags": [
    "06.唐代",
    "韩愈",
    ""
  ]
}