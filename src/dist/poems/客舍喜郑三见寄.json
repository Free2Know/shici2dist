{
  "_id": "2f531ee5e4174bf0912e4d985c02ea78",
  "name": "客舍喜郑三见寄",
  "contents": [
    "客舍逢君未换衣，",
    "闭门愁见桃花飞。",
    "遥想故园今已尔，",
    "家人应念行人归。",
    "寂寞垂杨映深曲，",
    "长安日暮灵台宿。",
    "穷巷无人鸟雀闲，",
    "空庭新雨莓苔绿。",
    "北中分与故交疏，",
    "何幸仍回长者车，",
    "十年未称平生意，",
    "好得辛勤谩读书。"
  ],
  "ptype": null,
  "poetName": "刘长卿",
  "poetId": "1690eff8d5c64ea6b219ded1aecd4075",
  "form": "未知",
  "tags": [
    "06.唐代",
    "刘长卿",
    ""
  ]
}