{
  "_id": "b14189b18d88494e89cf80b9c46ed470",
  "name": "古调笑令三首",
  "contents": [
    "春水。",
    "春水。",
    "薄暮曲阑更倚。",
    "夕阳江上青山。",
    "山外行人未还。",
    "未还未还还未。",
    "千里相思不寄。",
    "官渡。",
    "官渡。",
    "犹记画桡去路。",
    "小怜歌扇谁寻。",
    "岁岁东风恨深。",
    "恨深恨深深恨。",
    "风外落红几阵。",
    "双燕。",
    "双燕。",
    "飞过柳梢不见。",
    "旧时王谢堂前。",
    "回首斜阳暮烟。",
    "暮烟暮烟烟暮。",
    "芳＊落花满路。",
    "以上邵亨贞作品《古调笑令》共3首"
  ],
  "ptype": null,
  "poetName": "邵亨贞",
  "poetId": "f70bc6556e0642a3b2c29dfefb9e1a13",
  "form": "词",
  "tags": [
    "08.元代",
    "邵亨贞",
    ""
  ]
}