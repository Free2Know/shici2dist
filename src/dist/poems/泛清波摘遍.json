{
  "_id": "5690e4325944491c885f4a7e2d873ea8",
  "name": "泛清波摘遍",
  "contents": [
    "催花雨小，",
    "著柳风柔，",
    "都似去年时候好。",
    "露红烟绿，",
    "尽有狂情斗春早。",
    "长安道。",
    "秋千影里，",
    "丝管声中，",
    "谁放艳阳轻过了。",
    "倦客登临，",
    "暗惜光阴恨多少。",
    "楚天渺。",
    "归思正如乱云，",
    "短梦未成芳草。",
    "空把吴霜鬓华，",
    "自悲清晓。",
    "帝城杳。",
    "双凤旧约渐虚，",
    "孤鸿後期难到。",
    "且趁朝花夜月，",
    "翠尊频倒。"
  ],
  "ptype": null,
  "poetName": "晏几道",
  "poetId": "79d9e436b7194f60958df856b1ff9812",
  "form": "未知",
  "tags": [
    "07.宋代",
    "晏几道",
    ""
  ]
}