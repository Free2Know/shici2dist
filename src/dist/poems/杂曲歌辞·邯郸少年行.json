{
  "_id": "188f0a8b0dde43338f47db403abc63ed",
  "name": "杂曲歌辞·邯郸少年行",
  "contents": [
    "邯郸城南游侠子，",
    "自矜生长邯郸里。",
    "千场纵博家仍富，",
    "几度报仇身不死。",
    "宅中歌笑日纷纷，",
    "门外车马如云屯。",
    "未知肝胆向谁是，",
    "令人却忆平原君。",
    "君不见今人交态薄，",
    "黄金用尽还疏索。",
    "以兹感激辞旧游，",
    "更于时事无所求。",
    "且与少年饮美酒，",
    "往来射猎西山头。"
  ],
  "ptype": null,
  "poetName": "高适适",
  "poetId": "a2c8cde41fcc41ce8c111df74b7d342b",
  "form": "未知",
  "tags": [
    "06.唐代",
    "高适适",
    ""
  ]
}