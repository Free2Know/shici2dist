{
  "_id": "c1288cf0d49c4d849ba911cf45bed002",
  "name": "帝台春",
  "contents": [
    "芳草碧色，",
    "萋萋遍南陌。",
    "暖絮乱红，",
    "也知人、春愁无力。",
    "忆得盈盈拾翠侣，",
    "共携赏、凤城寒食。",
    "到今来，",
    "海角逢春，",
    "天涯为客。",
    "愁旋释。",
    "还似织。",
    "泪暗拭。",
    "又偷滴。",
    "谩伫立、遍倚危阑，",
    "尽黄昏，",
    "也只是、暮云凝碧。",
    "拼则而已今拼了，",
    "忘则怎生便忘得。",
    "又还问鳞鸿，",
    "试重寻消息。"
  ],
  "ptype": null,
  "poetName": "李甲",
  "poetId": "8270cd30468d4c3ba2baee218e6e0d3c",
  "form": "未知",
  "tags": [
    "07.宋代",
    "李甲",
    ""
  ]
}