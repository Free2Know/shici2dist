{
  "_id": "2a7a265cd1a34e76980f3fa3af317be8",
  "name": "萧史图歌",
  "contents": [
    "霜绡数幅八月天，",
    "彩龙引凤堂堂然。",
    "小载萧仙穆公女，",
    "随仙上归玉京去。",
    "仙路迢遥烟几重，",
    "女衣清净云三素。",
    "胡髯毵珊云髻光，",
    "翠蕤皎洁琼华凉。",
    "露痕烟迹渍红貌，",
    "疑别秦宫初断肠。",
    "此天每在西北上，",
    "紫霄洞客晓烟望。"
  ],
  "ptype": null,
  "poetName": "鲍溶",
  "poetId": "f56f28362c1a41cda98a75ae87c46c05",
  "form": "未知",
  "tags": [
    "06.唐代",
    "鲍溶",
    ""
  ]
}