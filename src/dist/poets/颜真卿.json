{
  "_id": "f05c968baef24140ae3cec9d8474b1d1",
  "name": "颜真卿",
  "description": "颜真卿，字清臣，京兆长安人。博学，工辞章。事亲孝。开元中举进士，又擢制科。调醴泉尉，累迁殿中侍御史。忤宰相杨国忠，出为平原太守。安禄山反，河朔尽陷，独平原城守具备，使司兵参军李平驰奏。明皇大喜，即拜户部侍郎。肃宗即位灵武，真卿数遣使以蜡丸裹书陈事。拜工部尚书，兼御史大夫，为河北招讨采访处置使。至德二年，朝于凤翔，授宪部尚书，迁御史大夫。军国之事，知无不言。为宰相所忌，出为冯翊太守，改蒲州刺史。御史唐旻诬劾，贬饶州刺史。旋拜浙西节度使，召入为刑部侍郎。李辅国衔之，贬蓬州长史。代宗立，起为户部侍郎，除荆南节度使。未行，改尚书右丞。寻除检校刑部尚书，兼御史大夫，封鲁国公。与元载不合，贬峡州别驾，改吉州司马，迁抚、湖二州刺史。载诛，擢刑部尚书，进吏部。卢gX当国，益恶之，改太子太师。李希烈陷汝州，gX奏遣真卿往谕，拘胁累岁，不屈而死。赠司徒，谥文忠。真卿立朝正色，刚而有礼，非公言直道，不萌于心。天下不以姓名称，而独曰鲁公。善正、草书，笔力遒婉，世宝传之。诗一卷。",
  "dynasty": "06.唐代",
  "birth": "",
  "death": "",
  "poemIds": [
    "431b2592afce4362856d3519dc8309c8",
    "4562e4730fe649b5b5413c559fb083f8",
    "36fbb0010c014e7b8771cd01c71df0b1",
    "cfc174a9aeda4541a9a250c49a1c4841",
    "ee461eca37434b2b93afff2e9d5b6cc2",
    "c93b2aae05a9450eaa4f5f2e8f67ce9d",
    "232cc3d1a9054ce6bb7738cb7f157ea8",
    "50dbcb0c5d9c4eee9420bc796f33d6a5",
    "54e71226721c4ba4a60ba999cac2b253",
    "b80ec7bb06104c8cae050e375b89e341",
    "5e295cc2872e4ae98fda57826fc64959",
    "d665adbad15c4209b3e6192f19e203ff",
    "63ca83c4e21a4fce8968892aaef8d9f1",
    "7fbd3e0171824116ac6b78ddb4f85646",
    "018350a76d08414492289adb611bf546",
    "79680e92c310454cb8b8ab67c0d13f5b",
    "e533fcc6631a44ceacce7446c2cab88a",
    "cf8c07e96077462ab6d099e5feae421c",
    "d33066677eb84b9aab95b9962821da61"
  ]
}